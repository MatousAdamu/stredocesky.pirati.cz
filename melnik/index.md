---
layout: page
contentClass: content-block
title: Místní sdružení Mělník
rbar:
  - board
  - profiles
boardName: Předsednictvo
boardTurn:
    electionUrl: https://forum.pirati.cz/viewtopic.php?p=768483#p768483
    endDate: 25.08.2023
board:
   - position: Předseda
     uid: lukas.kohout
   - position: 1. místopředsedkyně
     name: Jana Szeryńská
   - position: 2. místopředseda
     name: Martin Vlček
mail: 
   - melnik@pirati.cz
profiles:
   facebook: "https://www.facebook.com/PiratiMelnik"
   forum: "https://forum.pirati.cz/viewforum.php?f=1530"
---
[{% asset 'https://a.pirati.cz/stredocesky/img/ms/melnik/2021-07-20-melnik.jpg' alt='MS Mladá Boleslav' %}](https://nalodeni.pirati.cz/)

## Kdo jsme?
Momentálně nejmladší místní sdružení ve Středočeském kraji bylo oficiálně založeno 25. 8. 2021. Operuje na celém území okresu Mělník. Krom samotného okresního města jsou jeho významými centry OPR Kralupy na Vltavou a Neratovice. Cílem místního sdružení je být majákem liberální politiky na soutoku Vltavy a Labe.

# Lidé

### Lukáš Kohout
Narodil jsem se 1. prosince 1977 v Praze u Apolináře. Od roku 2005 žiji s rodinou ve Veltrusích v okrese Mělník. Působím zde v Kulturním výboru města a v redakci Veltruských listů. Spolupodílím se na organizaci kulturních a společenských akcí, z nichž asi navýznamější je [Happening na starém mostě](https://www.facebook.com/setkaninamoste). 

Piráty jsem sledoval od samotného vzniku strany. Od roku 2017 jsem registrovaným příznivcem a od září 2020 členem. Od začátku jsem usiloval o založení místního sdružení na Mělnicku. 25. srpna 2021 se nám to podařilo a já se stal předsedou nově vzniklé místní organizace. Od prosince roku 2020 pracuji jako tajemník zastupitelského klubu pirátské strany ve Středočeském kraji. Moje profesní zkušenosti jsou ale velice pestré. Nejvíce mě baví posouvat věci kupředu. 

### Jana Szeryńská
Narodila jsem se v roce 1975 v Mladé Boleslavi, vyrůstala v Bezně a od roku 1996 žiji v Neratovicích. Maturovala jsem na Střední ekonomické škole v MB, následně vystudovala bakalářský obor se zaměřením na učitelství německého jazyka na Západočeské univerzitě v Plzni. Bohužel jsem se ani jednomu z vystudovaných oborů nevěnovala, takže v současnosti pracuji jako marketingový asistent v pražské pobočce dánského výrobce doplňků stravy. 

S krizí středního věku jsem si nenašla milence, ani nezačala hrát tenis, ale podala přihlášku k Pirátům. Mám dva syny, jednoho manžela a kočku. Ráda pracuji na zahradě a čtu.

### Martin Vlček
Jsem dobrý člověk, ale ještě lepší grafik:) Narodil jsem se v roce 1984 na Mělníku. Po studiu výpočetní techniky na Obchodní akademii jsem začal pracovat v bance jako datový analytik. Postupem času jsem se vyprofiloval jako grafik/UI designér a tomu se věnuji jako freelancer dodnes. Pokud nevytvářím pixel perfect grafiku, věnuji se své rodině, nebo se prochazím po lese se svým psem - australským ovčákem a prodýchávám každý okamžik. Kromě turistiky mě baví singletrack. 

Po narození dcery jsem se začal více zajímat o dění okolo sebe a cítil jsem stále větší potřebu se angažovat. Proto jsem vstoupil do pirátské strany. Pirátům chci hlavně pomoct s mediální prezentací a rozvoji pirátských myšlenek v našem regionu. Dále chci kandidovat do zastupitelstva mého města, kde bych se rád věnoval urbanismu a smartcity. V současné době pracuji na programu do komunálu 2022 a přípravě kvalitní kandidátky, se kterou bych rád uspěl v příštích volbách.

### Soňa Brunnerová
Jsem Soňa Brunnerová, duchem mladá a velmi komunikativní pirátka narozená v červenci revolučního roku 1989. Oficiálně bydlím v Nelahozevsi, nicméně se vyskytuji taky na Praze 8. Vystudovala jsem Vyšší odbornou školu publicistiky a UJAK, kde jsem si dodělala bakalářské studium. Od roku 2020 studuji prezenčně na UJEP v Ústí nad Labem český jazyk a přidala jsem si k tomu jestě Etiku v médiích na UPOL. Jsem OSVČ a živím se psaním, úpravami textu a správou sociálních sítí. Přispívám do lokálních zpravodajů a spolupracuji se Středočeskou centrálou cestovního ruchu. 

Zajímám se o aktuální dění, problematiku informační gramotnosti a vliv moderních technologií a sociálních sítí na život lidí. Také mě zajímá regionální historie. Proto jsem založila spolek [Přátelé starého mostu](https://www.facebook.com/pratelemostu), který mapuje historii technického skvostu, jakým Miřejovický most bezesporu je.


### Jan Macal
Jsem rodák z Kralup nad Vltavou. Věnuji se řízení IT služeb, marketingu a copywritingu. Působil jsem jako procesní IT manažer v NN pojišťovně, marketingový specialista i vedoucí týmu v Alze. Dělal jsem PR v sekci humanitární a rozvojové pomoci Charity Česká Republika. Tvořil jsem texty pro CoolPeople, agenturu H1, Alzu a aktuálně píšu v Obsahové agentuře. Když zrovna nepíšu a netvořím obsah, tak se věnuji metalu. Tvrdému metalu. Řvu do mikrofonu v kapele SickBoy. Vedle toho jsem knihomol, miluju horror, sci-fi a fantasy a v posledních letech přicházím na chuť severským detektivkám. A jsem také náruživý hráč japonských videoher. 

Členem pirátské strany jsem se stal na jaře 2021, ale stranu sleduji prakticky od založení. Na fóru jsem se registroval v roce 2009. Straně chci pomoci hlavně s PR a mediální prezentací. Jako bývalému ajťákovi je pro mě důležité téma digitalizace a efektivního řízení státu. Zajímám se také o problematiku dezinformací, svobody slova a síťové neutrality.

### Petra Stiblíková
Bydlím v malém domku u lesa se svým manželem Davidem a se psem Kájou ve vesničce Tupadly na Mělnicku. Ve středních Čechách žiju teprve krátce, původně jsem ze severu, z Lužických hor, kde jsem vyrůstala a po maturitě na libereckém gymplu jsem šla studovat na univerzitu do Brna. Přišlo mi to ale moc "domácké" a srdce mě táhlo do zahraničí, takže jsem po bakaláři odešla studovat do Nizozemska na královskou universitu v Leidenu. 

Po studiích jsem získala práci snů v americké firmě, která obchodovala s letadly. Díky tomu jsem začala hodně cestovat a poznávat svět, jiné kultury a cizí řeči, exotické pokrmy a především jiné lidi s rozličnými životními zkušenostmi a různorodými názory na svět, společnost, lidstvo a politiku. Cestování a život v cizí zemi mne neuvěřitelně obohatil, ale po deseti letech se mi začalo stýskat po rodné zemi, mojí rodině a blízkých přátelích. Proto jsme se s manželem rozhodli se vrátit zpět do Česka. A tak jsem se i ocitla v malé vesnici u Mělníka.

## SOCIÁLNÍ SÍTĚ
### Facebook
[Piráti Mělník](https://www.facebook.com/PiratiMelnik)
[Piráti Kralupy](https://www.facebook.com/PiratiKralupy)
[Piráti Neratovice](https://www.facebook.com/PiratiNeratovice)
Skupina pro příznivce [Pirátské podpalubí Kralupy nad Vltavou, Mělník a Neratovice](https://www.facebook.com/groups/387700292119119)
### Instagram
[Piráti Mělník](https://www.instagram.com/piratimelnik/)
