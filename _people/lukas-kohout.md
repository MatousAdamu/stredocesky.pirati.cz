---
uid: lukas.kohout
name: Lukáš Kohout
titles:
  before:
  after: 
category:
  - dalsi
  - tajemnik
  - kontaktni_osoba
  - místní předsednictvo
ordDalsi: 5
ordKontaktni_osoba: 5
description: tajemník klubu zastupitelů SčK, předseda MS Mělník
img: people/lukas-kohout.jpg
mail: lukas.kohout@pirati.cz
mob: +420 792 224 676
#  - 
profiles:
  web: https://lide.pirati.cz/personProfile/1598/
  github: https://github.com/lukaskohout
  facebook: https://www.facebook.com/PiratLukasKohout/
  twitter: https://twitter.com/lukaskohout77
  linkedin: https://www.linkedin.com/in/luk%C3%A1%C5%A1-kohout-a31a7372/
office:
  - address: Zborovská 81, Praha 5, 150 00
    name: Zastupitelský klub Pirátů 
heroImg: banner_veltrusy.jpg
published: true
---

**Narodil jsem se 1. prosince 1977 v Praze u Apolináře. Od roku 2005 žiji se svou rodinou ve Veltrusích v okrese Mělník. Piráty jsem sledoval od jejich vzniku. Od roku 2017 jsem registrovaným příznivcem a od září 2020 členem. V prosinci téhož roku jsem uspěl ve výběrovém řízení a stal se tajemníkem našeho zastupitelského klubu ve Středočeském kraji. Od začátku svého členství jsem usiloval o založení místního sdružení na Mělnicku 16. července 2021 se nám to podařilo a já se stal předsedou nově vzniklé místní organizace.**

První léta svého života včetně první třídy jsem prožil na Novém Městě pražském v obklíčení magistrály. Absolvoval jsem obchodní akademii v Dušní ulici na Starém Městě. V té době jsem si oblíbil nespoutanou žižkovskou čtvrť Žižkov, kam jsem se v roce 2001 nastěhoval se svou tehdejší partnerkou a současnou manželkou. Když jsme čekali naše první dítě, přesídlili jsme v roce 2005 do Veltrus, kde dodnes žijeme se dvěma dětmi, psy, kočkami, králíkem a rybičkami.

Celý můj život mě provází dvě velké vášně: hudba a sport. Ve 4. třídě jsem začal hrát softball v TJ Tempo. Brzy poté mě zlákal také basketbal. Na začátku 90' nešlo prostě Bulls a Michaelovi Jordanovi uniknout. Basket jsem kromě hraní i pískal a 2 roky trénoval starší žáky. V roce 2000 mě uchvátil americký fotbal. Za záložní tým pražských Panterů jsem odehrál asi 5 sezón. V poslední době hlavně jezdím na kole, rád plavu nebo si zahraju tenis. Na kytaru jsem začal hrát v 10 letech u táboráku. V šestnácti, okouzlen punkem, jsme se hrál v kapele Viktor čistič a později jsem naskočil do kapely Bomberos, kde jsem vedle kytary i zpíval. V posledních letech jsem se zase vrátil zpět k tomu táboráku. 

Moje pracovní zkušenosti jsou poměrně pestré a dotýkají se mnoha oborů. Začínal jsem v realitce, pak jsem rok dělal v pohostinství. Následně jsem strávil pozicích technik, vedoucí směny a manažer logistiky sedm let v servisu mobilních telefonů. Potom jsem pracoval dalších sedm šéfoval největšímu obchodu a e-shopu s hudebními nástroji Music City. Tam jsem přičichl k projektovému řízení a aplikačnímu vývoji a následně se vydal tímto směrem. Dalších sedm let jsem strávil ve třech technologických firmách jako projektový manažer a byznys analytik.

Mé působení u Pirátů začíná před volbami v roce 2017, kdy jsem si podal přihlášku. V létě 2020 jsem se zapojil aktivně do kontaktní kampaně před krajskými volbami a také do mediálního odboru. Oprášil jsem svou přihlášku a v září se stal členem. Dění v pirátech mě pohltilo natolik, že jsem se rozhodl opustit své dosavadní zaměstnání a zkusil jsem štěstí ve výběrovém řízení na pozici tajemníka zastupitelského klubu Středočeského kraje. V něm jsem uspěl a od prosince působím na této pozici. 

Od začátku bylo mým cílem vybudovat v okrese Mělník místní sdružení, které zde do té doby chybělo. To se mi spolu s dalšími místními piráty podařilo za necelý rok. Ustavující schůze proběhla 16. července 2021 v Kralupech Nad Vltavou a já byl zvolen předsedou tohoto nového místního sdružení.
Kam kandiduji a proč

Mám v plánu kandidovat do zastupitelstva města Veltrusy, kde žiji, v komunálních volbách v roce 2022. Chci totiž aktivně ovlivňovat fungování města a zavést do jeho fungování pirátské ideje a principy jako transparentnost, moderní a otevřený úřad, efektivní, odpovědné a udržitelné hospodaření.
