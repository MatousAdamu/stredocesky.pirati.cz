---
uid: lukas.kohout
name: Lukáš Kohout
titles:
  before:
  after: 
category:
  - dalsi
  - tajemnik
  - kontaktni_osoba
  - místní předsednictvo
ordDalsi: 5
ordKontaktni_osoba: 5
description: tajemník klubu zastupitelů SčK, předseda MS Mělník
img: people/lukas-kohout.jpg
mail: lukas.kohout@pirati.cz
mob: +420 792 224 676
#  - 
profiles:
  web: https://lide.pirati.cz/personProfile/1598/
  github: https://github.com/lukaskohout
  facebook: https://www.facebook.com/PiratLukasKohout/
  twitter: https://twitter.com/lukaskohout77
  linkedin: https://www.linkedin.com/in/luk%C3%A1%C5%A1-kohout-a31a7372/
office:
  - address: Zborovská 81, Praha 5, 150 00
    name: Zastupitelský klub Pirátů 
heroImg: banner_veltrusy.jpg
published: true
---

**Narodil jsem se 1. prosince 1977 v Praze u Apolináře. Od roku 2005 žiji se svou rodinou ve Veltrusích v okrese Mělník. Piráty jsem sledoval v podstě od jejich vzniku. Můj první hlas dostali v krajských volbách 2016. Od roku 2017 jsem registrovaným příznivcem a od září 2020 členem. V prosinci téhož roku jsem uspěl ve výběrovém řízení a stal se tajemníkem našeho zastupitelského klubu ve Středočeském kraji. Od začátku svého členství jsem usiloval o založení místního sdružení Mělník, což se nám 16. července 2021 podařilo a já se stal jeho předsedou.**


První léta svého života včetně první třídy jsem prožil na Novém Městě pražském v obklíčení magistrály. V roce 1985 jsme se přestěhovali na nové pražské sídliště na Chodově. Tam jsem prožil celá báječná a divoká devadesátá léta. V průběhu nich jsem úspěšně absolvoval obchodní akademii v Dušní ulici na Starém Městě. V té době jsem si oblíbil nespoutanou pražskou čtvrť Žižkov, kam jsem se v roce 2001 nastěhoval s svou tehdejší partnerkou a současnou manželkou. Když jsme čekali naše první dítě, přesídlili jsme v roce 2005 do Veltrus, kde žijeme se dvěma dětmi, psi, kočkami, králíkem občas i rybičkami, dodnes.

Celý můj život mě provází tři velké vášně: vaření, hudba a sport. Po počátečním hledání, jsem ve 4. třídě zakotvil u sofballu v TJ Tempo. Velice brzy mě začal lákat basketbal. Na začátku 90's nešlo prostě Bulls a Michaelovi Jordanovi uniknout. Basket jsem kromě hraní i pískal a také jsem dva roky trénoval starší žáky. V roce 2000 mě uchvátil další americký sport - Football (ten americký). Za záložní tým pražských Panterů jsem odehrál asi 5 sezón. V poslední době hlavně jezdím na kole, rád plavu nebo si zahraju tenis. 
Na kytaru jsem začal hrát asi v deseti letech u táboráku, v šestnácti, okouzlen punkem, jsme se stal součástí kapely Viktor čistič, která se ale po 3 letech rozpadla. Pak jsem si dal od muziky desetiletou pauzu a v roce 2007 naskočil do bandy s názvem Bomberos, se kterou jsem hrál na kytaru a nakonec i zpíval dalších deste let. Dnes už jsem se zase vrátil zpět k tomu táboráku. 
V kuchyni jsem se motal od mala a zůstalo mi to dodnes. Nikdy jsem nevařil profesionálně, i když mám pár streetfoodových zkušeností. Mám rád klasickou českou kuchyni, stejně jako exotickou nebo různé fusion experimenty.

Moje pracovní zkušenosti jsou poměrně pestré a dotýkají se mnoha oborů. Začínal jsem v realitce, pak byl rok hospodský. Následně jsem strávil na různých pozicích sedm let v autorizovaném servisu mobilních telefonů. Potom jsem pracoval dalších sedm šéfoval největšímu obchodu a e-shopu s hudebními nástroji Music-City. Tam jsem přičichl k projektovému řízení a aplikačnímu vývoji a následně se vydal tímto směrem. Po dalších sedmi letech strávených ve třech technologických firmách jsem se začal věnovat politice naplno.

Mé působení u Pirátů začíná před volbami v roce 2017, kdy jsem si podal přihlášku. Po volbách se párkrát sešel s několika piráty v Praze i ve středních Čechách. Přetlak zájemců povolebním úspěchu, který strana nestíhala odbavovat i moje pracovní vytížení znamenaly více než roční pauzu, kdy jsem Piráty zase sledoval jen pasivně. V létě 2020 jsem se zapojil aktivně do kontaktní kampaně před krajskými volbami a také do mediálního odboru. Oprášil jsem svou přihlášku v září se stal členem. Dění v pirátech mě pohltilo natolik, že jsem se rozhodl opustit své dosavadní zaměstnání a zkusil jsem štěstí ve výběrovém řízení na pozici tajemníka zastupitelského klubu, který vznikl po úspěšných krajských volbách. V něm jsem uspěl a od prosince působím na této pozici. Od začátku bylo mým cílem vybudovat v okrese Mělník místní sdružení, které zde doposud chybělo. To se mi spolu s dalšími místními piráty podařilo za necelý rok. Ustavující schůze proběhla 16. července 2021 v Kralupech Nad Vltavou a já byl zvolen předsedou tohoto nového místního sdružení.
