---
category: blog
layout: post
date: 2020-10-02
#published: false
tags: pravda_vs._hoaxy
title: 'Pravda o Pirátech vs. hoaxy'
description: 'pravda vs. hoaxy'
author: Piráti SčK
#authorId: 
image: 
---

Politická konkurence i jednotlivci se snaží pomocí lží a výmyslů manipulovat lidmi v náš neprospěch. Čistá politika, kterou Piráti přinášejí, vadí některým tradičním politikům a oligarchům. To nás vlastně může těšit, Jenže dezinformace se lehce šíří, ale o to hůře vyvracejí. Dalším zdrojem nepravd, co rozumně uvažujícího člověka zaručeně zvednou ze židle, jsou falešné profily na sociálních sítích a webové stránky tvářící se jako oficiální pirátské. Ale rozhodně nejsou. Pokud v tom i vy máte guláš, přinášíme upřesnění k několika z nejčastějších hoaxů.

1.

**HOAX**

Místopředsedkyně Pirátů Olga Richterová prosazuje masovou výstavbu bytů pro migranty z Afriky na úkor mladých českých rodin. V řetězových e-mailech a na sociálních sítích hromadně šířená lež sice vzbuzuje pobouření a hněv, ale jedná se o naprostý blud.

**PRAVDA**

Olga Richterová nikdy nic takového neřekla. Naopak paradoxně dlouhodobě pracuje na dostupném bydlení pro české občany všech věkových kategorií a sociálního postavení. Za šíření smyšlených zpráv už byla dokonce podaná žaloba.

2.

**HOAX**

Lidem starším 70 let chtějí Piráti odebrat řidičské průkazy, stejně tak volební právo a omezit dostupnost lékařské péče. Nutíme prý seniory ke stěhování do domova důchodců a soužití s cizími lidmi. Zní to sice absurdně, ale i tomu řada lidí pro nedostatek ověřených informací věří. Jak to tedy je doopravdy?

**PRAVDA**

Piráti se zasazují, aby žádní držitelé řidičských průkazů nebyli diskriminováni. To se týká i volebního práva, kde bychom uvítali možnost, například v komunálních volbách, volit i sedmnáctiletým. Piráti nechtějí omezovat volební právo. To se týká i dostupnosti zdravotní péče, kterou chceme na nejvyšší možné úrovni pro všechny občany ČR bez rozdílu. Nediktujeme nikomu s kým a kde chce žít. Prosazujeme propracovanou sociální politiku, která má za cíl zajistit sociální bydlení i starším občanům.

3.

**HOAX**

Předseda Pirátů Ivan Bartoš prosazuje, aby dva lidé žijící ve velkém bytě k sobě přibrali další dva nebo platili zvláštní daň. Cože?

**PRAVDA**

Nic takového od pirátského předsedy nikdy nezaznělo. Uvědomujeme si krizi dostupnosti bydlení zejména ve velkých městech a podnikáme kroky na sněmovní i komunální úrovni pro zlepšení situace, což se například díky Pirátům na Magistrátu hl. m. Prahy daří.

4.

**HOAX**

Piráti podporují přijímání uprchlíků a v Evropském parlamentu jejich europoslanci hlasovali pro legalizaci pašování migrantů, zavedení kvót a také pro otevření přístavů lodím s uprchlíky.

**PRAVDA**

Piráti se snaží řešit migrační politiku v souladu s mezinárodním právem. Stát i EU by měli bojovat proti nelegálnímu převaděčství, řešení případného azylu by se mělo odehrávat ideálně mimo EU.
