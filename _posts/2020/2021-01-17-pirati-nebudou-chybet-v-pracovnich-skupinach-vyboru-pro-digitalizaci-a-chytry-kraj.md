---
category: blog
layout: post
date: 2021-01-15
#published: false
tags: krajská_politika digitalizace
title: 'Piráti nebudou chybět v pracovních skupinách Výboru pro digitalizaci a chytrý kraj'
description: 'krajská politika, digitalizace'
author: Tomáš Zmuda
authorId: tomas.zmuda
image: posts/2020/2021-01-17-zmuda.jpg
---

Druhé jednání výboru pro digitalizaci a chytrý kraj, kde mají Piráti zastoupení v podobě místopředsedy Tomáše Zmuda a členů Jana Korbela a Jana Prokopa zasedal v úterý 12. ledna 2021. 

Na minulém jednání Výboru byly zřízeny tři pracovní skupiny, na tom druhém proběhla nominace vedoucích a členů. Za Piráty v pracovní skupině **Středočeský platební portál** zasedne Jan Korbel, odborník na kyberbezpečnost, počítačový expert, uživatel a propagátor svobodného software. 

Členem pracovní skupiny „Digitální technická mapa“ byla nominována Bára Soukupová, analytička pro oblast e-governmentu. V minulosti působila na Institutu plánování a rozvoje hl. m. Prahy, kde pomáhala mimo jiné s analýzou prostorových dat při tvorbě Metropolitního plánu. 

Ve třetí skupině **Digitální infrastruktura** zasedne Tomáš Zmuda, místopředseda Výboru, který byl nicméně nominován za Výbor pro regionální rozvoj. 

> „Věřím, že pirátské zastoupení ve všech pracovních skupinách bude přínosné a odborníci využijí své znalosti k dalšímu rozvoji a digitalizaci kraj“ říká Tomáš Zmuda, místopředseda Výboru. 

Výbor dále odsouhlasil plán práce pro rok 2021, který koresponduje s koaličním programovým prohlášením. Některé body z programu bude možné realizovat poměrně rychle, protože se jedná například o úpravu zveřejňovaných materiálů. Ale například na nových webových stránkách kraje se bude pracovat celý rok, jedná se o obsáhlý systém, který si vyžaduje důkladnou přípravu. 

**Nové oddělení digitalizace na krajském úřadě.**

V lednu bude Radě kraje předložena změna organizační struktury včetně návrhu na vznik nového oddělení digitalizace, které bude mít na starosti právě přípravu a plnění jednotlivých programových bodů a bude úzce spolupracovat s týmem na odboru informatiky. Do konce ledna by mělo být vyhlášeno výběrové řízení na vedoucího nově zřizovaného oddělení.
