---
category: blog
layout: post
date: 2021-01-06
#published: false
tags: celostátní_fórum akce 
title: 'Celostátní fórum poprvé plně on-line'
description: 'celostátní fórum, akce'
author: Patrick Zandl
authorId: patrick.zandl
image: posts/2020/2021-01-06-CF.jpg
---

Piráti mají o víkendu Celostátní fórum (tzv. CFko), nejvyšší pirátský sraz, který určuje linii na další rok. 

Letos se na něm bude projednávat koaliční smlouva se STANem, kterou veřejnost bere za uzavřenou - a teprve teď se rozhodne, zda se skutečně uzavře. Na diskusi je vyhrazena celá hodina, tolik k našemu smyslu pro realitu, na druhou stranu se o tom vnitrostranicky debatuje přes půl roku, takže už jde spíše o shrnutí před spuštěním hlasování. 

Jeden novinář si povšiml, že Piráti jsou jediná strana, která se drží termínu sjezdu, akorát ho přehodila online. Všichni ostatní svůj sjezd už odložili, KSČM hned dvakrát. Držíme směr, i když se doba mění. A tohle je myslím důležitý závěr. Doba se mění a je potřeba, aby to politici reflektovali. 

A jak vypadá takový klasický pirátský interní rozpor, abychom si to neidealizovali? Když se připravovalo online řešení pro CFko, vznikla debata, jak na to. Jedna klika (kde jsem i já) soudila, že by stačilo zaplatit dvacet doláčů třeba za Zoom a odstreamovat to napojením přes Youtube. Říká se jim korporativisti. Druhá klika - opensrcdaři - neváhala strávit mnoho hodin programováním vlastního řešení PiTube. A tohle je moderní rozdíl mezi pravicí a levicí uvnitř moderní středoproudové strany, jedni vsázejí na hotové řešení průmyslového standardu, druzí vyžadují plnootevřený svět i za cenu časových ztrát a nepohodlí. A jak že do toho zapadají vnitrostraničtí pošahanci, kterých je v každé straně prý dost? Ti se ptají, jak se online bude dát vystříkat hasičák (to je takový vnitrostranický vtípek model palcát). Technický odbor údajně slíbil, že i tohle půjde. 

Tohle je jedna z letošních událostí, která spolurozhodne o tom, jaká budou další léta téhle republiky. 

Držte nám palce. Držte si palce.

Sledujte Celostátní fórum Pirátů online [zde](https://cf2021.pirati.cz/).
Facebooková událost [zde](https://www.facebook.com/events/691783101507474).
