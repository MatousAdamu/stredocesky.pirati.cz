---
category: blog
layout: post
date: 2020-09-06
#published: false
tags: Příbram canisterapie
title: 'Pes, nejlepší přítel člověka - do Příbrami za spolkem Pessos'
description: 'Příbram, canisterapie' 
author: Piráti SčK
#authorId: 
image:  posts/2020/pessos.jpg
---

V Příbrami od roku 2004 existuje spolek Pessos, jehož hlavním posláním je canisterapie a prevence a výcvik psů. Jejich služby můžete využít nejen v Příbrami, ale v celém širokém okolí. Spolek se zaměřuje především na pomoc psychicky a fyzicky postiženým klientům.

> "Největší odměnou je úsměv na tváři klienta," říká paní Monika Posekaná, předsedkyně spolku.

**Co je canisterapie?**

Slovo canisterapie se v současné době objevuje stále častěji a ve volném překladu znamená terapie s pomocí psa. Je to způsob terapie, který využívá pozitivního působení psa na zdraví člověka. Canisterapie může pomoci klientům s různým postižením, zdravotním problémem či jen citové nepohodlí, samota. Má velmi dobré výsledky při problému s pohybem, pamětí, soustředění, hyperaktivitou, motivací či komunikací. 

Canisterapie je důležitou součástí léčby klientů, kteří díky terapii začali více komunikovat s lékaři a fyzioterapeuty. Zvířecí pomocníci pomáhají zlepšovat psychický stav nemocným klientům i osamělým seniorům, přinášejí jim radost a lásku. to jsou pocity, které tito klienti velmi potřebují. 

Canisterapii může vykonávat jen přezkoušený a vyškolený psovod se psem, se kterým složí zkoušky. Psovod by měl být nejen empatický a pohodový, dokonale znát svého psa, jeho možnosti, ale být i dostatečně obeznámený s prací a komunikací s klientem. Canisterapie je životní styl, poslání. 

Více informací o spolku můžete najít na jeho webových stránkách www.pessos.cz nebo facebooku facebook.com/pessos kde se se také dozvíte, jak můžete spolek podpořit v jeho další činnosti.

> "Spolek Pessos dělá úžasnou a záslužnou práci v našem regionu už mnoho let, navštěvují domovy důchodců, hendikepované, nemocné a děti ve školách a školkách. Moc jim děkuji za práci, kterou dělají," dodává Simona Luftová, učitelka a kandidátka do Senátu v obvodu č. 18 - Příbram.

