---
category: blog
layout: post
date: 2021-08-02
#published: false
tags: 
  - sociální politika
  - piráti pomáhají
title: 'Pomoáháme Jakubovi zlepšit život! Přispějte i vy na jeho sbírku!'
description: 'sociální politika, piráti pomáhají'
author: Soňa Brunnerová
#authorId: lucie.chocholova
image: posts/2021/2021-08-02-jakub1.jpg
---

Jak se mnohokrát ukázalo, projevy solidarity Čechům rozhodně nejsou cizí. Dokládá to nejen pomoc lidem ze zničených oblastí na jižní Moravě a v Ústeckém kraji, ale také sbírka na polohovací vozíček pro Jakuba Vybírala, který je kvůli svému postižení odkázán na péči druhých. 

* Během dvou dnů od jejího začátku se podařilo překonat cílovou sumu a nějaké peníze navíc. **Sbírka ale nekončí, peníze navíc jsou více než potřeba**. 

## Příspěvek na péči zdaleka nestačí

Jakub je 36letý kluk z Mělníka, který se od narození potýká s nejtěžší formou dětské mozkové obrny, které se říká spastická kvadruparéza. Je odkázán na péči druhých, sám se nezvládne ani najíst, jelikož nezvládne dostatečně hýbat rukama. Žije v pronajatém bytě, který je vybaven podle jeho potřeb. Osobní asistence, kterou s ohledem na své závažné postižení potřebuje po celý den, je pro Jakuba i jeho rodinu finančně velmi nákladná a příspěvek na péči ji zdaleka nepokryje v míře, kterou skutečně potřebuje. I z toho důvodu se o něj stará celý život pouze jeho maminka.

> “Peníze, které se vyberou navíc, určitě využiji pro dokoupení dalšího příslušenství k polohovacímu vozíku. Stěžejní je pro mě ovšem pokrytí osobní asistence do budoucna. **Abych se nemusel dennodenně probouzet se strachem, že jednou skončím v ústavu, až to moji rodiče přestanou zvládat. To bych nepřežil**. A to jen proto, že nezvládnu uhradit osobní asistenci z příspěvku na péči. Moje 67letá maminka je vážně nemocná, má velké zdravotní problémy, které se stále zhoršují. Nevíme, jak dlouho se o mě zvládne starat. Ta chvíle může nastat kdykoliv. **Proto si moc vážím jakékoliv další podpory**,” vysvětluje Jakub Vybíral.
> 
Jakákoliv další vybraná suma nad rámec cílové částky Jakubovi pomůže překonat nejistotu, se kterou ve svém životě denně potýká.

## Současná sociální politika státu pro těžce hendikepované je naprosto nedostatečná, říká Jakub

**Navzdory svému hendikepu je Kuba velice aktivní a zajímá se do hloubky o sociální oblast**. Chce se zapojit do politiky v pirátských barvách. 

> "Vybral jsem si Piráty, protože věřím, že s nimi je možné dosáhnout změny, a jsou podle mě sociálně zaměřená strana. Chci se stát jejich členem. Je mi celkově sympatická jejich politika ve všech oblastech, zejména v té sociální, která je mi nejblíže. Vím, že zdravotně postižení nejsou Pirátům jedno. Naopak chtějí udělat maximum, aby i lidé jako jsem já mohli žít svobodně, důstojně, nezávisle a nemuseli se obávat toho, jak s nimi bude nakládáno," objasnil svoje rozhodnutí Jakub.

{% asset 'https://a.pirati.cz/stredocesky/img/posts/2021/2021-08-02-jakub2.jpg' alt='Jakub na schůzi mělnických Pirátů' %}
Jakub na schůzi mělnických Pirátů

Rozhodně se o něm nedá říct, že by usnul na vavřínech a jen čekal na smilování okolí. Celou řadu pomůcek, které mu nyní ulehčují život, získal díky své vytrvalosti, protože si je vykomunikoval sám přes příslušné úřady. Kromě toho si dopisuje s různými poslanci. Mezi ně patří také Věra Kovářová, která kandiduje za naši koalici Piráti a starostové. 

## Sociální politika život těžce postiženým spíše komplikuje, míní Jakub

Rád by docílil toho, aby se celkově změnil stávající systém sociálních služeb v ČR. Zejména, aby se zastavila výstavba nových ústavů, a naopak vznikaly komunitní služby. I proto vystoupil jako řečník demonstraci iniciativy **Zařaďte pětku!**, kterou organizuje Asistence o.p.s. V budoucnu by rád kandidoval v komunálních volbách na Mělníku, případně zkusil štěstí ve vyšší politice, aby se mohl zasadit o změnu sociálního systému.

> "Současná sociální politika státu s ohledem na těžce postižené je naprosto nedostatečná. Stále se upřednostňují velká pobytová zařízení ústavního typu před tím, aby člověk mohl žít doma a být alespoň do určité míry svobodný a nezávislý. Nejen, že sociální politika lidem s hendikepem moc nepomáhá, naopak jim komplikuje už tak těžký boj, který denně svádí. Sociální systém v Česku nefunguje tak, aby byla dostatečně nastavená individualizovaná podpora. Aby člověk s těžkým hendikepem získal tolik financí na péči, kterou skutečně potřebuje, a která by pokryla dostatečný počet hodin péče," konstatuje Jakub.

Prispět Jakubovi můžete na webu [znesnaze21.cz](https://www.znesnaze21.cz/sbirka/polohovaci-vozik-pro-jakuba-z-melnika?fbclid=IwAR2JDobfLTHIx0UGmNPz1WSPZ5FAyjUgajam9ojv-9lo-g3FhdpxDZwe8BY).
