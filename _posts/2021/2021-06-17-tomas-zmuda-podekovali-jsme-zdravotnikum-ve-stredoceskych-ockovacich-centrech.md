---
category: blog
layout: post
date: 2021-06-17
#published: false
tags: 
   - zdravotnictví
   - krajská politika
title: 'Tomáš Zmuda: Poděkovali jsme zdravotníkům ve středočeských očkovacích centrech'
description: 'zdravotnictví, krajská politika'
author: Soňa Brunnerová
#authorId: lucie.chocholova
image: posts/2021/2021-06-17-zmuda.jpg
---

V pondělí 14. června proběhla tour po středočeských očkovacích centrech. Za Piráty se jí účastnil nově zvolený předseda Výboru pro zdravotnictví Tomáš Zmuda spolu s hejtmankou Petrou Peckovou a radním pro zdravotnictví Pavlem Pavlíkem. Společně poděkovali zdravotníkům za jejich práci.

> "Kraj a pan radní Pavlík nesou velkou část práce, ať se jedná o metodiky, grafiky, zajištění a vyjednávání počtu očkovacích dávek. Nesmíme zapomenout i na propagaci očkovacích msít a očkování proti nemoci Covid-19 obecně," řekl předseda Výboru pro zdravotnictví Tomáš Zmuda.

### Zdravotníci odvádějí skvělou a náročnou práci, říká Tomáš Zmuda

> "Poděkování bylo hlavní náplní naší cesty. Zajímalo nás i postupné utlumování velkokapacitních OČM a přechod k praktickým lékařům. Případné třetí dávky už by měly probíhat jejich prostřednictvím," uvedl Tomáš Zmuda.

Zaměstnanci v jednotlivých očkovacích centrech dostali dárkový koš s regionálními potravinami, které vyhrály soutěž Potravina roku Středočeského kraje za rok 2021, a také rodinnou vstupenku do všech muzeí a galerií zřizovaných Středočeským krajem.

> "Zdravotníci byli plně vytíženi svou prací, tedy naši návštěvu vnímali spíše vzdáleně. Ale věřím, že využijí obdržený voucher a odpočinou si po skvělé a náročné práci, kterou odvádějí," prozradil Tomáš Zmuda.

### Zástupci kraje navštívili pět očkovacích míst
První zastávkou byl Kulturní dům Josefa Suka v Sedlčanech proměněný v místo, kde zvládají denně naočkovat průměrně 700 lidí. **Sedlčanské očkovací centrum** vzniklo za podpory Středočeského kraje a města Sedlčany. Provozuje ho Nemocnice Sedlčany.

**Očkovací centrum Dobřichovice** bylo dalším místem, které Tomáš Zmuda spolu s hejtmankou a radním navštívili. Zajímavostí místních zdravotníků je to, že se ve volném čase věnují ochotničení. Dobřichovické očkovací centrum zřídili tamní sokolové ve spolupráci s městem Dobřichovice.

Tour pokračovala do královského města **Slaný**, které ve spolupráci s místní nemocnicí vybudovalo očkovací centrum. To zvládá naočkovat přes tisícovku lidí denně.

Všichni tři se následně přesunuli do **Mladé Boleslavi**. Místní očkovací centrum je umístěné do kulturního domu. Vzniklo ve spolupráci města a Klaudiánovou nemocnicí. Denně se tu proočkuje více než 1200 občanů.

Posledním místem pondělního zastavení bylo **očkovací centrum v Kutné Hoře**, které funguje teprve dva měsíce v nově zrekonstruovaném kongresovém centru. To dříve sloužilo jako původní jízdárna Galerie Středočeského kraje. Není velké, ale doplňuje síť stávajících očkovacích center zejména kvůli tomu, aby bylo očkování dostupné nejen místním a lidem, kteří bydlí ve spádovém okolí. 

> "Ve Středočeském kraji je mnoho dalších očkovacích míst, kterým patří samozřejmě také díky a zkusíme je též navštívit. Napadají mě například města Nymburk, Kolín, Mělník nebo Čáslav. Dále se na mě obracejí praktiční lékaři, že nemají koho očkovat a v lednici dávky, které by se musely zlikvidovat, což by byla škoda," doplnil předseda zdravotnického výboru.

**Obsazenost a kapacity jednotlivých míst i seznam praktických lékařů můžete snadno najít na portálu [ockovani.opendatalab.cz](https://ockovani.opendatalab.cz/kraj/St%C5%99edo%C4%8Desk%C3%BD).**
<br>
<iframe src="https://www.facebook.com/plugins/video.php?height=432&href=https%3A%2F%2Fwww.facebook.com%2Fpeckovapetra%2Fvideos%2F1130722694088068%2F&show_text=false&width=768&t=0" width="768" height="432" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share" allowFullScreen="true"></iframe>
