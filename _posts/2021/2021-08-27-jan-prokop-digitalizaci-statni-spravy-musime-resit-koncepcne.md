---
category: blog
layout: post
date: 2021-08-27
#published: false
tags: 
  - volby
  - rozhovor
  - poslanecká sněmovna
  - digitalizace
title: 'Jan Prokop: Digitalizaci státní správy musíme řešit koncepčně!'
description: 'volby, rozhovor, poslanecká sněmovna, digitalizace'
author: Mediální odbor
#authorId: stepan.drtina
image: posts/2021/2021-08-27-prokop.jpg
---

Jan Prokop je náš letošní [kandidát do Poslanecké sněmovny z 33. místa](https://www.piratiastarostove.cz/kandidati/jan-prokop/). Je mu 40 let a bydlí v Brandýse nad Labem. Pracuje jako správce ICT ve státní správě. Je aktivním členem spolku Boleslavský Klíček a ve volném čase rád modelaří a věnuje se akvaristice. Do konce roku 2020 byl předsedou našeho středočeského mediálního odboru.

### **Co tě motivovalo kandidovat v letošních volbách do poslanecké sněmovny?**
> Nejvíce mě zajímá politika na celostátní úrovni. Chci osobně přispět k úspěchu koaliční kandidátky v těchto, pro další směřování naší země, důležitých volbách.

### **Jaké téma bys jako poslanec prosazoval?**
> Jednoznačně digitalizaci státní správy. Mám letité zkušenosti v oblasti IT a chci se podílet na vytváření legislativy, která by efektivně zrychlila zavádění prvků "chytrého státu". Musíme být v tomto směru lídry a nezaostávat za technologickým pokrokem, jak je tomu nyní. 

### **Jaké je tvoje životní motto (oblíbený citát)?**
> Nesmím se bát.
  Strach zabíjí myšlení.
  Strach je malá smrt přinášející naprosté vyhlazení.
  Budu svému strachu čelit.
  Dovolím mu, aby prošel kolem mne a skrze mne.
  A až projde a zmizí, otočím se a podívám se kudy šel.
  Tam, kam strach odešel, nic nezůstane. Zůstanu pouze já.
  (*Benegesseritská litanie proti strachu*)

### **Které body z koaličního programu ti jsou nejbližší?**
> Jsou mi nejbližší tradiční, tzv. “jádrová” pirátská témata. Již zmíněná digitalizace, problematika legalizace marihuany a psychedelik či novelizace autorského zákona.

### **Pohybuješ se v IT. Jaký ty osobně vidíš potenciál Česka v do budoucna v oblasti digitalizace?**
> Začít tuto oblast konečně řešit koncepčně. Největší slabinou dosavadní snahy o digitalizaci státu je její nekoncepčnost. Jednotlivé projekty a řešení vznikají nezávisle na sobě a mnohdy i duplicitně. Je potřeba vytvořit koncepci a spolupracovat na všech úrovních státu.

### **Poslední dobou se objevilo několik kiksů v systémech, které byly připraveny v rámci státních zakázek: registrační systém, systém na koupi dálničních známek, výpadky při sčítání obyvatelstva atd., nedomyšlené aplikace na mobil... V čem je hlavní chyba?**
> V nízké míře transparentnosti vyhlašovaných veřejných zakázek a jejich nedostatečné technické specifikaci i používání uzavřených technologiích. My piráti dlouhodobě prosazujeme řešení postavená na otevřeném zdrojovém kódu ve vlastnictví státu. Vyhneme se tím závislosti na jednom dodavateli, který pro nás danou aplikaci vytvořil.

### **Za kolik let se z ČR může stát technologický lídr v oblasti IT a digitalizace?**
> To by bylo věštění z křišťálové koule. Pokud se v přístupu podpory ze strany státu nic nezmění, tak asi nikdy. Já ale pevně věřím, že v těchto volbách uspějeme a podaří se nám otočit kormidlem tím správným směrem nejen v digitalizaci.

### **Jak ještě více podpořit vzdělávání v oblasti informačních technologií?**
> Opět se jedná o koncepční záležitost. Výuka informační technologií se musí posunout od učení žáků napsat dokument, či odeslat e-mail. To umí dnes již děti ve školce. Musíme děti učit programovat a chápat digitální infrastrukturu. To se ovšem neobejde bez špičkového vybavení a adekvátně ohodnocených a motivovaných vyučujících - odborníků s praxí v oboru.
