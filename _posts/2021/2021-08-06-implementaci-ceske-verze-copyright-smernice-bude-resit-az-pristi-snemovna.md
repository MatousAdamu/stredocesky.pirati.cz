---
category: blog
layout: post
date: 2021-08-06
#published: false
tags: 
   - autorské právo
   - volby
   - poslanecká sněmovna
title: 'Štěpán Drtina: Implementaci české verze copyright směrnice bude řešit až příští sněmovna!'
description: 'autorské právo, volby, poslanecká sněmovna'
author: Štěpán Drtina
authorId: stepan.drtina
image: posts/2021/2021-08-06-drtina1.jpg
---

Vládou schválená implementace evropské směrnice o autorském právu, která mimo jiné zavádí automatizované filtrování a mazání obsahu na internetu, nebude naštěstí do konce volebního období projednána. Respektujeme přijaté evropské právo, ale požadujeme jeho citlivé zavedení do českého zákonodárství. Ministerstvo kultury se při implementaci směrnice vydalo cestou, která nezohledňuje celou řadu výjimek z autorského práva, jako jsou recenze nebo parodie. Navíc ne všechno z uvedené novely souvisí přímo s přijatou evropskou směrnicí.

> „Česká implementace vůbec nebere v potaz pokyny Komise k aplikaci článku 17. Ty byly zveřejněny teprve nedávno a například stanovují, že automaticky může být smazán pouze takový obsah, který autorské právo zcela ‚evidentně‘ porušuje. Například tedy v případě, kdy dochází k šíření obsahu, který je s tím původním zcela totožný. Současná česká novela ale ochranu výjimek z autorského práva nezaručuje a může tak vést k cenzuře na internetu.“ Marcel Kolaja. 

Směrnice umožňuje řadu dalších úprav - například ve strojovém vytěžování dat na internetu. 

> „Je logické, že by majitel on-line obsahu měl mít právo kontrolovat jeho další využití, a například si stanovit zákaz robotického vytěžování dat. Za klíčovou ale považuji výjimku pro účely vědeckého výzkumu, kterému bychom neměli házet klacky pod nohy. Kvalitní, transparentní a replikovatelný výzkum je pro prosperitu Česka zcela nezbytný.“ Ondřej Profant - poslanec
