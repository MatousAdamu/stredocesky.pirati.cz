---
category: blog
layout: post
date: 2021-01-18
#published: false
tags: volby poslanecká_sněmovna
title: 'Středočeští Piráti zvolili další tři kandidáty do Sněmovny!'
description: 'volby, poslanecká sněmovna'
author: Ondřej Petr
authorId: ondrej.petr
image: posts/2021/2021-01-18-Kopriva.jpg
---

Po zvolení lídryně středočeské pirátské kandidátky do Poslanecké Sněmovny Kláry Kocmanové zvolilo krajské fórum další tři kandidáty.

Při volbě druhého místa, které obsadil obhajující pirátský poslanec František Kopřiva, místopředseda výboru pro evropské záležitosti, zavládla týmová atmosféra. Krajské fórum dalo svou jasnou podporu Františkovi již v hlasování o lídrovi a v prvním kole volby čela ji s náskokem potvrdilo, proto se spolukandidáti Štěpán Drtina a Patrick Zandl rozhodli odstoupit z boje o druhé místo a František se tak stal jediným kandidujícím. 

Ve volbě o třetí pozici byl nakonec úspěšnější “otec českého internetu” Patrick Zandl, pirátský zastupitel v Brandýse-Staré Boleslavi, kde má na starosti rozvoj bydlení ve městě.

Štěpán Drtina, pirátský radní pro kulturu a památkovou péči v Kutné Hoře, tak obsadil čtvrtou příčku pirátské kandidátky.

Kdo další ze zajímavých nominantů doplní čelo krajské pirátské kandidátní listiny? Svou kandidaturu zatím potvrdili Matouš Vanča, Dominika Michailidu, Václav Kubaljak, Martin Karim, Petr Chaluš, Daniel Netušil, Petr Tomáš a Cyril Koky.  
