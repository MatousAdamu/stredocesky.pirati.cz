---
category: blog
layout: post
date: 2021-09-02
#published: false
tags: 
  - volby
  - rozhovor
  - poslanecká sněmovna
  - veřejnoprávní média
title: 'Štěpán Drtina: Nezávislá veřejnoprávní média jsou pilířem demokracie!'
description: 'volby, rozhovor, poslanecká sněmovna, veřejnoprávní média'
author: Mediální odbor
authorId: stepan.drtina
image: posts/2021/2021-09-02-drtina.jpg
---

Svobodná a nezávislá veřejnoprávní média jsou jedním z pilířů demokratického státu. Proto by měly být zohledněny nominace nejen různých názorových proudů, ale především by zde měli působit renomovaní a respektovaní odborníci z mediální oblasti. Bohužel v praxi se děje přesný opak. Lipovská, Xaver Veselý, Matocha.. to je jenom špička ledovce. 

Při březnovém jednání Volebního výboru Poslanecké sněmovny se do užšího výběru dostal mj. absolvent Vysoké školy politické ÚV KSČ a předseda Rady seniorů Zdeněk Pernes, který při veřejném představení přiznal, že si ani neobtěžoval nastudovat pravomoci orgánu do kterého kandiduje. Nebo také Pavel Černocký, jež si do svých "vysílání z gauče" zve osoby typu Tomáše Vandase, předsedy DSSS.

**Takhle to dál nejde!**

### Co s tím uděláme? 
* Volbu rad České televize a Českého rozhlasu rozdělíme mezi více orgánů, aby média nemohl nikdo ovládnout ve svůj prospěch. Jednou z možností je, aby se na jmenování podílela jak Sněmovna, tak Senát. 
* Pro případnou změnu výběru členů rad by mohl být vyžadován souhlas obou komor Parlamentu.
* Při výběru kandidátů do rady České televize a Českého rozhlasu budeme hledět nejen na jejich odbornou způsobilost, ale i na  společenský význam navrhujících institucí. Zveřejníme jejich životopisy a vizi působení v radě.
* Zajistíme, aby rozhodnutí mediálních rad i rozhodnutí Poslanecké sněmovny ve vztahu k volbě či odvolání bylo přezkoumatelné Nejvyšším správním soudem.
* Na nominanty do Rady pro rozhlasové a televizní vysílání i České tiskové kanceláře, kde navrhují kandidáty poslanecké kluby, budou naše kluby pořádat veřejná výběrová řízení.

Více naleznete v našem programovém bodu [Svobodná a transparentní média veřejné služby](https://www.piratiastarostove.cz/program/svobodna-a-transparentni-media-verejne-sluzby/).
