---
category: blog
layout: post
date: 2021-06-08
#published: false
tags: 
   - životní prostředí
   - krajská politika
title: 'Jana Skopalíková: Podporujeme ekologickou výchovu'
description: 'životní prostředí, krajská politika'
author: Soňa Brunnerová
#authorId: stepan.drtina
image: posts/2021/2021-06-08-EVVO.jpg
---

Středočeské zastupitelstvo schválilo přidělení dotací na environmentální vzdělávání a osvětu. Sedm milionů korun bude rozděleno mezi 28 projektů, které byly během 3. až 18. března podány přes aplikaci eDotace.
> „Environmentální výchovu, vzdělávání a osvětu ve Středočeském kraji podporujeme nejen slovy, ale i finančními prostředky. V pondělí 31. května jsme na zasedání Zastupitelstva schválili rozdělení prostředků z Programu 2021 v celkové výši 7 milionů Kč pro celkem 28 projektů, které získaly nejvyšší průměrné bodové skóre od členů hodnotící komise dle předem daných kritérií,“ uvedla pirátská radní pro oblast životního prostředí a zemědělství Jana Skopalíková

Mezi schválené projekty patří např. budování naučných a lesních stezek, výukové programy pro školy a příměstské tábory.  Čtyři organizace v řízení uspěly dokonce dvakrát – Felbiánek (Mníšek pod Brdy), M´am´aloca (Český Brod), Muzeum Říčany a ZO ČSOP Polabí (Poděbrady).

> „V uplynulém roce se ukázalo, jak je důležité mít kolem sebe přírodu a místa, kam se můžeme rádi vracet. Jsem moc ráda, že můžeme podpořit organizace a školy, které pro nás tato místa zvelebují a zároveň nás učí, jak o přírodu, nejen v našem okolí, pečovat,“ dodala Jana Skopalíková.

## Přehled udělených dotací


| Název žadatele                              | Projekt                                                                                           | Udělená dotace |
| ------------------------------------------- | ------------------------------------------------------------------------------------------------- | -------------- |
| 01/71 ZO ČSOP Koniklec                      | Ekologické výukové programy ve Středočeském kraji - okolí Prahy                                   | 202 000 Kč     |
| Bactrianus z.s.                             | EVVO příměstský tábor a ornitologický den pro děti                                                | 71 622 Kč      |
| Ekocentrum Koniklec, o.p.s.                 | EVVO na Mělnicku                                                                                  | 168 000 Kč     |
| Ekologické centrum Orlov, o.p.s.            | Národní geopark Barrandien: Příběhy pravěku - Jedno velké dobrodružství                           | 500 000 Kč     |
| Felbiánek, z. s.                            | Pohyb vs. Covid: Prací proti trudomyslnosti                                                       | 206 044 Kč     |
| Felbiánek, z. s.                            | POHYB vs. COVID: Letní příměstské tábory a bezkontaktní EVVO pro širokou veřejnost                | 169 114 Kč     |
| Hulice                                      | EVVO ve Včelím světě Hulice                                                                       | 170 525 Kč     |
| Křivoklátsko o.p.s.           | EVVO na Křivoklátsku 2021 - 2022                                                                  | 136 101 Kč      |
| M´am´aloca                                  | Podpora EVVO v regionu Českobrodska – tvorba a realizace vzdělávacího programu Za včelami do sadu | 260 801 Kč        |
|M´am´aloca | Podpora EVVO v regionu Českobrodska – tvorba a realizace vzdělávacího programu Cesta za chlebem | 239 165 Kč |
| Máslovice  | Obnova a rozšíření naučné stezky Máslovice | 323 000 Kč |
| Muzeum Říčany, příspěvková organizace            | Neživá příroda jako základ pro život | 269 712 Kč | 
| Muzeum Říčany, příspěvková organizace | Rok v tvořivé zahradě |  223 392 Kč| 
|Nadace dřevo pro život |Do lesa s lesníkem 2021-2022 ve Středočeském kraji|362 380 Kč|
|Plchov |Naučná stezka obce Plchov|200 000 Kč|
|Pravý Hradec, z.s. |Společně pro všechny|130 000 Kč|
|Recyklohraní, o.p.s |EKOABECEDA Buďme k vodě šetrní|105 500 Kč|
|sOOva, vzdělávací spolek |pOOštíci v Březí|500 000 Kč
|Spolek JASÁNEK|Zahrada jako centrum environmentálních aktivit a vědomostí pro život|77 350 Kč|
|Spolek přátel z Bláta z.s.|Rozšíření a zkvalitnění environmentálních výukových programů na Farmě Bláto|356 000 Kč|
|TEREZA, vzdělávací centrum, z.ú.|Mezinárodní dlouhodobé programy EVVO pro školy ve Středočeském kraji ve školním roce 2021/2022|500 000 Kč|
|Via Michaelica Kristi o.p.s.|Kořenová čistička odpadních vod|270 000 Kč|
|Základní škola a Mateřská škola Kojetice, příspěvková organizace|Lesní stezka Kojetice|194 400 Kč|
|ZO ČSOP Polabí|Interaktivní herní prvky do přírodní zahrady na Huslíku|365 000 Kč|
|ZO ČSOP Polabí|Studenti pro Poděbrady|120 000 Kč|
|ZO ČSOP Vlašim|Obnova interpretačních tabulí Pozemkové spolku pro přírodu a památky Podblanicka|385 700 Kč|
|ZOO Chleby, o.p.s.|EVVO a edukační prvky v ZOO Chleby|369 778 Kč|
|Zoopark Zájezd o.p.s.|Učíme se v přírodě – environmentální hřiště v Zooparku Zájezd|378 672 Kč|
