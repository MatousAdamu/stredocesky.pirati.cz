---
category: blog
layout: post
date: 2021-05-17
#published: false
tags: 
   - sociální politika
   - krajská politika
title: 'Podpořili jsme Program na podporu rodinné politiky'
description: 'sociální politika, krajská politika'
author: Soňa Brunnerová
#authorId: lucie.chocholova
image: posts/2021/2021-05-17-rodina.jpg
---

Středočeští zastupitelé v pondělí 26. dubna schválili koncepční dokument nazvaný **Program podpory rodinné politiky Středočeského kraje 2021-2023**. Metodika rodinné politiky je prvním veřejným dokumentem, kterým se Středočeský kraj zavazuje k pomoci rodinám v několika oblastech.

Piráti se věnují dlouhodobě tématu dostupného bydlení, které začíná být stále větším problémem jak pro mladé rodiny, tak do budoucna také pro seniory.
> "V dokumentu se dozvíme, že v roce 2050 bude v našem kraji cca třetina lidí ve věku nad 65 let.  Domnívám se tedy, že bude nutné poskytnout občanům dostupné bydlení, a to formou dostupných bytů či domů ve spolupráci s obcemi. Nesmíme však opomenout mladé rodiny, kterých se téma dostupnosti bydlení také dotýká. Některé obce již na tomto problému aktivně pracují a snaží se ho řešit např. startovacími byty," uvedl zastupitel a místopředseda Výboru pro sociální věci Milan Zelený.

### Dokument se bude každých čtvrt roku aktualizovat
63stránkový dokument, který ve Středočeském kraji doposud chyběl, vychází z Metodiky rodinné politiky na krajské a místní úrovni Ministerstva práce a sociálních věcí. Každé čtvrtletí se bude analyzovat a případně doplňovat o další opatření, která mohou středočeské rodiny podpořit.

> "Program rodinné politiky nám ukazuje velmi komplexní náhled na to, jak vypadá současná rodina žijící ve Středočeském kraji," řekl Milan Zelený.

Aktuálně v něm najdete celkem 30 opatření pro podporu rodin ve čtyřech různých oblastech:

•	**Služby pro rodiny**
•	**Podpora trhu práce a slaďování rodinného a osobního života**
•	**Prostor přátelský rodinám**
•	**Komunikace a spolupráce**

> "Úkolem Středočeského kraje je aktivně podporovat vznik a zachování funkční rodiny, kvalitu rodinného života a vhodných podmínek pro rodiny v oblasti osobní, volnočasové a profesní, aby došlo ke zvýšení kvality života," pověděl místopředseda Milan Zelený.

### Co chce Středočeský kraj zlepšit?

Kraj se má v plánu podrobně zmapovat současný stav zdrojů neformální péče, chce podporovat různé typy sociálních služeb  (pečovatelská služba, domovy pro seniory, odlečhovací služby aj.). Chce zajistit dostatečné kapacit v MŠ, rozvíjet nabídku zájmového vzdělávání žáků ZŠ, atd.

Zkvalitnit se má dopravní obslužnost pro rodiče, kteří doprovázejí své děti na ranní vyučování, a také pro žáky, kteří dojíždějí sami. Kraj bude aktivně podporovat pořádání rekvalifikačních kurzů pro rodiče i Akademii 3. věku pro seniory.

> "Jelikož proces vzdělávání vnímám jako něco, co probíhá po celý náš život, jsem opravdu rád, že bude kraj podporovat rekvalifikační kurzy pro rodiče, ale i pro seniory formou Akademie 3. věku," uvedl Milan Zelený.
 
V plánu je kromě podpory vzdělání např. dobudování páteřní sítě cyklostezek a cyklotras a také modernizace informačních center.

Ve středních Čechách budou aktivněji komunikována a propagována témata týkající se problematiky rodinné politiky. Bude zmapována a zpracována nabídka pro trávení volného času přímo pro rodiny s dětmi. Také vznikne portál s názvem „Bezpečný Středočeský kraj“, kde budou aktuální informace o bezpečností situaci v kraji, aj.
