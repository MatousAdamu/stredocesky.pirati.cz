---
category: blog
layout: post
date: 2021-10-27
#published: false
tags: 
   - tisková zpráva
   - krajská politika
title: 'Jezdíme za vámi po kraji! Piráti nerozhodují od stolu!'
description: 'krajská politika, tisková zpráva'
author: Soňa Brunnerová
authorId: lukas.kohout
image: posts/2021/2021-10-27-dobris.jpg
---

V rámci pravidelných výjezdů do středočeských obcí s rozšířenou působností (ORP) navštívili včera [Jiří Snížek](https://stredocesky.pirati.cz/lide/jiri-snizek/) - náměstek hejtmanky pro regionální rozvoj a územní plánování, [Jana Skopalíková](https://stredocesky.pirati.cz/lide/jana-skopalikova/) - radní pro životní prostředí a zemědělství a [Lucie Cirkva Chocholová](https://stredocesky.pirati.cz/lide/lucie-chocholova/) - předsedkyně Výboru pro památkovou péči, kulturu a cestovní ruch Dobříšsko. 

> „Jednou z klíčových pirátských hodnot je podpora většího zapojení občanů na rozhodování státu a samospráv. Proto velice vítám možnost komunikovat přímo s občany a podnikateli tam, kde žijí. Získáváme tak neocenitelnou zpětnou vazbu a podněty, které při svém rozhodování na krajské úrovni zohledňujeme. Já se na oplátku snažím propagovat Fond obnovy venkova a motivovat  zástupce vedení obcí k jeho čerpání,“ shrnuje svou aktivitu na těchto akcích [Jiří Snížek](https://stredocesky.pirati.cz/lide/jiri-snizek/).

{% asset 'https://a.pirati.cz/stredocesky/img/posts/2021/2021-10-27-snizek.jpg' alt='Jiří Sínížek' %}

Jednou ze zastávek výjezdu na Dobříšsko byla návštěva v Budínku u Dobříše v moderním logistickém areálu firmy **NohelGarden**, která nabízí opravdu bohatý sortiment zahrádkářských potřeb.

> „Těší mě, když firmy investují nejen do svého rozvoje a inovací, ale také podporují charitativní projekty, školy či sportovní oddíly, jako je tomu v případě NohelGarden. Společenskou odpovědnost firem jako Piráti programově podporujeme i na celostátní úrovni,“ ocenila [Jana Skopalíková](https://stredocesky.pirati.cz/lide/jana-skopalikova/) přístup vedení navštívené společnosti.

{% asset 'https://a.pirati.cz/stredocesky/img/posts/2021/2021-10-27-skopalikova.jpg' alt='Jana Skopalíková' %}

S řediteli kulturních příspěvkových organizací  se [Lucie Cirkva Chocholová](https://stredocesky.pirati.cz/lide/lucie-chocholova/) setkává pravidelně. V rámci návštěvy Dobříšska byla na programu prohlídka **Památníku Karla Čapka** ve Staré Huti u Dobříše. 
> „Byla jsem ráda, že to jak se daří realizovat projekty v této krajské kulturní instituci, mohli vidět i moji kolegové radní. Stálá expozice zde prochází v různých etapách obměnou. V rámci Dne Středočeského kraje 28. října si můžete památník prohlédnout zdarma,“ pochválila tuto iniciativu předsedkyně výboru .

{% asset 'https://a.pirati.cz/stredocesky/img/posts/2021/2021-10-27-chocholovajpg.jpg' alt='Lucie Cirkva Chocholová' %}

Na závěr se konaly dvě debaty. První byla určena pro vedení obcí ORP Dobříš, druhá pro širokou veřejnost. Moc děkujeme všem účastníkům. Tradičně se hojně diskutovalo o opravách silnic, dostupnosti veřejné dopravy, ale i o školství, kultuře, životním prostředí či územním plánování.

Již se těšíme na další výjezd, který se uskuteční 30. 11. 2021 na území ORP města Rakovníka. 
