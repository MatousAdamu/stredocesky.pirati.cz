---
category: blog
layout: post
date: 2021-06-12
#published: false
tags: 
   - tisková zpráva
   - pirátkské centrum
title: 'V Benešově otevřeli Pirátské centrum KoZa s komunitní zahradou'
description: 'tisková zpráva, pirátkské centrum'
author: Soňa Brunnerová
#authorId: stepan.drtina
image: posts/2021/2021-06-12-start.jpg
---

V sobotu 12. června jsme otevřeli první Pirátské centrum a komunitní zahradu na Benešovsku, které se jmenuje **KoZa**. Najdete ho  na adrese **Antuškova 226 v Benešově**. 

Na slavnostní otevření dorazila celá řada lidí, mezi kterými byli i naši členové. Čas na návštěvu si ve svém nabitém kalendáři našel i předseda Ivan Bartoš, který do Benešova dorazil s manželkou Lydií a synkem Bertramem.

Velkou zásluhu na vzniku tohoto centra má náš krajský zastupitel a dopravní expert Jan Lička, který se na Benešovsko přestěhoval z průmyslových Kralup nad Vltavou.

{% asset 'https://a.pirati.cz/stredocesky/img/posts/2021/2021-06-12-party.jpg' %}

## Co KoZa nabízí?

Benešovské pirátské centrum doplňuje další dvě existující středočeská pirátská centra KlaPiCe (Kladno) a PiKNyk (Nymburk). Naše centra jsou určena široké veřejnosti s cílem vzdělávat, pomáhat potřebným, budovat komunitu, atd.

> "Od počátku jsme v Benešově usilovali o prostor pro všechny příležitosti a generace. Díky vstřícnému přístupu majitele, výrobce laboratorních potřeb Nedform s.r.o., jsme byli schopni pronajmout část nevyužívané administrativní budovy včetně přilehlé plochy s zámkovou dlažbou, kde byly dříve uskladněny palety. Získali jsme tím venku prostor pro koncerty, divadlo, grilování nebo posezení u deskovek," říká Jan Lička.

Uvnitř budovy najdete promítací a přednáškový sál pro 20 lidí, dvě co-workingové kanceláře, dětský koutek a zázemí v podobě kuchyňky, předsíně a toalet. Interiéry benešovského pirátského centra KoZA jsou přístupné od **pondělí do pátku v odpoledních hodinách**.
 
## Chystá se tu spousta akcí

Termíny plánovaných akcí v KoZa se dozvíte na facebookových stránkách [Piráti Benešov](https://www.facebook.com/piratskapalubaBN) a také na webu [benešovských pirátů](https://stredocesky.pirati.cz/benesov/). Centrum KoZa má i své vlastní razítko.

> "Co se týče přesného plánu akcí, kalendář je otevřený - jsou k nim potřeba nejen prostory, ale i organizátoři. V přípravě jsou pravidelné deskoherní sezení, přednáška o restaurátorství vzácných relikvií, SWAP, tedy směna nepotřebných věcí, nebo kroužek 3D tisku. Vysokoškoláci se k nám chodí připravovat na zkoušky," prozradil Jan Lička.

{% asset 'https://a.pirati.cz/stredocesky/img/posts/2021/2021-06-12-PiCe.jpg' %}

## Jak funguje komunitní zahrada?

Na komunitní zahradu můžete zavítat kdykoliv, pokud máte k dispozici kód. Pomáhají nám s ní lidé ze spolku SONS, z. s.

> "Provoz zahrady se pochopitelně řídí přírodními cykly, kdy teď už je spíše čas sklízet než zasévat. Letos na jaře situaci zkomplikovala pandemie, ale i tak se našlo šest zájemců o vyvýšené záhony. Pro dalších ještě asi 15 zájemců máme připravený materiál: ohrádky, hlínu i kompost. Nářadí ukládáme do skříňky u vchodu. V "neprodukční" části je ohniště, dětské pískoviště a posezení. Aktuálně jsme sklízeli ředkvičky, dozrávají jahody, hrách a budou i rajčata a brambory. Plechový plot je osazený vínem, ale než budeme stáčet, ještě to pár let potrvá," uzavřel Jan Lička.
