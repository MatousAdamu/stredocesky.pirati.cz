---
category: blog
layout: post
date: 2021-06-23
#published: false
tags: 
  - krajská politika
  - školství
title: 'Simona Luftová: Podporujeme vzdělávání ve Středočeském kraji'
description: 'krajská politika, školství'
author: Soňa Brunnerová
#authorId: lucie.chocholova
image: posts/2021/2021-06-23-skola.jpg
---

Krajské vzdělávání má svůj akční plán, který se nezastavil ani během dlouhotrvající koronavirové pandemie. Projekt Implementace Krajského akčního plánu II Středočeského kraje (IKAP II) si klade za cíl **podporovat na území Středočeského kraje následující oblasti**:
* Zvýšení kvality všeobecné a odborné složky odborného vzdělávání.
* Podnícení zájmu dětí o technické obory a řemesla cestou spolupráce napříč školami a zaměstnavateli.
* Podpora polytechnického vzdělávání a rozvoj digitální gramotnosti.
* Vytvoření podpůrných a motivačních sítí pro ty, kterým hrozí školní neúspěch.

## Kurzy pro studenty i učitele letos probíhaly přes internet
V letošním školním roce veškeré aktivity proběhly on-line. Do projektu IKAP II se zapojilo kolem 1200 studentů a téměř 800 učitelů. 

> "Jsem velmi ráda, že Středočeský kraj naplno využívá dotační fondy EU zaměřené na vzdělávání a nabízí je školám. Krajský akční plán (KAP) využilo mnoho škol formou tzv. Šablon a díky tomu se mohou pedagogové vzdělávat v rozmanitých oblastech. Studenti a žáci mají možnost navštěvovat zajímavé semináře, dílny, či upevnit znalosti formou doučování. Jako středoškolská učitelka, která se do Šablon zapojila, jsem například uvítala možnost mít ve svých hodinách „odborníka z praxe“ a propojit tak teorii z reálným pracovním životem. Mám radost, že KAP bude pokračovat dál," říká krajská zastupitelka [Šárka Luftová](https://www.piratiastarostove.cz/kandidati/mgr-simona-luftova/), která působí i jako místopředsedkyně Výboru pro výchovu, vzdělávání a zaměstnanost.

**Studenti se mohli účastnit např.:**
* Vzdělávacích kurzů zaměřených na čtenářskou gramotnost a matematiku
* Kroužků robotiky, 3D technologií a elektroniky.
* Kroužků zaměřených na výuku cizích jazyků.

**Některé kurzy jsou určené i pedagogům**. Dostali možnost zdokonalit se v práci s počítačovými programy nebo nástroji výuky na dálku. Mohli absolvovat odborné semináře např. na téma Diferenciace výuky, Syndrom vyhoření, atd.

K účasti v tomto projektu byly osloveny všechny středočeské střední školy bez ohledu na zřizovatele. Do projektu se zapojilo 55 organizací. Projekt je realizován v rámci Operačního programu Výzkum, vývoj a vzdělávání v letech 2020 - 2023. Celkový rozpočet projektu činí bezmála 320 milionů korun.

> "Významným partnerem projektu je také Vzdělávací institut Středočeského kraje, který díky projektu rozšiřuje nabídku dalšího vzdělávání učitelů. Jednou z důležitých oblastí profesního rozvoje je kariérové poradenství. V moderních systémech školství je kariérové vzdělávání a poradenství jednou z priorit, podporuje žáky na jejich vzdělávací cestě a v dalším profesním zaměřením. Mnoho žáků středních škol potřebuje změnit obor během studia, co nejlépe se orientovat ve vzdělávacích a pracovních příležitostech, poznat své silné stránky a umět rozvíjet svůj talent. Workshopy pro učitele a poradce pomáhají dostupnosti a kvalitě kariérového poradenství pro žáky i absolventy škol," uvádí [Petr Chaluš](https://stredocesky.pirati.cz/lide/petr-chalus/), náš expert na vzdělávání.
