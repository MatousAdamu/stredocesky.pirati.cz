---
category: blog
layout: post
date: 2021-12-09
#published: false
tags: 
  - digitalizace
  - krajská politika
title: 'Tomáš Zmuda: Státní IT zakázky agilněji? Cena nemusí být vždy rozhodujícím faktorem!'
description: 'digitalizace, krajská politika'
author: Mediální odbor
#authorId: lucie.chocholova
image: posts/2021/2021-12-09-tenderthon1.jpg
---

Agilita neboli agilní vývoj nemusí být jen dominantou soukromých firem. Jedná se o moderní nástroj, díky kterému dokáže zadavatel pružněji reagovat a zachycovat změny na trhu ve svůj prospěch. Cílem je po dobu celé realizace zakázky splnit individuální a proměnlivé potřeby zadavatele. 
Standardně to nyní funguje tak, že státní správa navrhne zadání ve formě více či méně pečlivě definovaných funkčních a nefunkčních požadavků, to poté soutěží na otevřeném trhu a zakázka má většinou jen jedno hodnotící kritérium; cena. Nicméně praxe ukazuje dvě úskalí, cena neukáže kvalitu dodavatele a potřeby zadavatele se mohou měnit (a také se mění) v průběhu plnění. Dodavatel je ale svázán zadáním a změny v plnění pak způsobují nechvalně známé vícepráce. 
Jak se i ve státní sféře posunout od ceny ke kvalitě, nad tím se na pilotním ASWA Tenderthonu 19. 11. v pražském Karlíně bavili zástupci Středočeského kraje a Asociace softwarových agentur, které reprezentovaly agentury Applifting, NetGlade a Synetech. Od zástupců Středočeského kraje dostaly agentury zadání, na které měly během 3 hodin připravit nabídky. Ty pak společně vyhodnocovali a detailně prodiskutovali.

> „Spolupráce vznikla tak, že jsme se jako první kraj stali členem spolku Otevřená města, a přes něj a Martina Šebka jsme se propojili. Cílem Tenderthonu bylo získat argumenty pro to, že cena jako 100% rozhodovací faktor při zadávání software zakázky je nesmysl. Dobře napsané zadání a důraz na kvalitu je ideální pro úředníky i bezproblémové užívání produktu,“ říká místopředseda Výboru pro digitalizaci a chytrý kraj Tomáš Zmuda.

Zadání zakázky bylo napsané tak, aby vývoj mohl probíhat agilněji. Výsledek by tedy nevznikal metodikou "fixed time-fixed price", ale byl postupně vyvíjen ve sprintech. K tomu Tomáš Zmuda dodává:
> „Bylo vidět, že softwarové agentury mají úplně jiné myšlení než standardní dodavatelé státní správy a přicházeli s nabídkami, které by z našeho pohledu přinášely uživatelům našeho softwaru vyšší přidanou hodnotu. Jsme však limitování zákonem a kontrolním úřadem,
který se kdykoli může zeptat, jak jsme co udělali, a my to musíme detailně vysvětlit. Když tedy dodavatel do nabídky dobře vysvětlí navrhované řešení a dokáže dobře popsat, proč například využil dražší technologii, je to pak snazší pro nás i pro kontrolní úřad. Důležité téma tedy bylo, jak agilně vyvíjet i ve stávajících zákonných podmínkách.“

Základním vodítkem může být metodika hodnocení Technologické agentury ČR, která právě preferuje, aby cena tvořila pouze váhu 30% hodnotících kritérií. 

{% asset 'https://a.pirati.cz/stredocesky/img/posts/2021/2021-12-09-tenderthon.jpg' alt='kritéria' %}

> „Tenderthon jako takový hodnotím velice pozitivně. Jsem rád, že dorazili i kolegové z odboru krajského investora, kteří zakázky v praxi řeší a jsou tvrdě mentálně svázáni se zákonem i směrnicemi o zadávání veřejných zakázek. Ukázalo se pro nás všechny, že vývoj může jít dělat jinak a tudíž i do budoucna vzájemná diskuse jistě bude jednodušší. Zde jsme si ukázali, že to jde a měli bychom to zkusit i v praxi, tak to pojďme zkusit v praxi,“ uzavírá Tomáš Zmuda.
