---
category: blog
layout: post
date: 2021-07-20
#published: false
tags: 
  - MS Mělník
  - tisková zpráva
title: 'Středočeští Piráti založili na Mělnicku nové místní sdružení'
description: 'MS Mělník, tisková zpráva'
author: Soňa Brunnerová
#authorId: lucie.chocholova
image: posts/2021/2021-07-20-melnik.jpg
---

*20. 7. 2021* - 16. července vzniklo mělnické místní sdružení (MS) České pirátské strany. Založili ho členové napříč okresem – z Neratovic, Mělníka, Kralup nad Vltavou, Veltrus a Nelahozevsi. Ustavující schůze proběhla v Kralupech nad Vltavou. 

Předsedou nového MS byl zvolen **[Lukáš Kohout](https://stredocesky.pirati.cz/lide/lukas-kohout/)** z Veltrus. První místopředsedkyní se stala **[Jana Szeryńská](https://lide.pirati.cz/profil/3060/)** z Neratovic a druhým místopředsedou **Martin Vlček** z Mělníka.

Jedním z plánů nového MS je sestavit kvalitní kandidátky do komunálních voleb a uspět v nich. Cílem je pomáhat občanům v regionu a věnovat se problémům, které trápí obce na Mělnicku. Další z priorit je podpora kulturního života v regionu, pořádání vlastních akcí a do budoucna i založení Pirátského centra (PiCe) na Mělnicku, které bude otevřené široké veřejnosti. V PiCe se konají nejrůznější workshopy, přednášky, školení, projekce či kurzy.

> “Naším cílem je být majákem liberální politiky na soutoku Labe a Vltavy. Také chceme rozšiřovat základnu našich podporovatelů i členů. Rádi bychom v horizontu několika let vytvořili místní sdružení v každé obci s rozšířenou působnosti v našem okrese – Neratovice, Kralupy nad Vltavou a Mělník,” nastínil Lukáš Kohout.

Předseda MS Lukáš je zaměstnancem Krajského úřadu Středočeského kraje. První místopředsedkyně Jana pracuje jako marketing associate. Druhý místopředseda Martin je grafik na volné noze. Mezi další zakládající členy MS Mělník patří textař a marketingový konzultant **Jan Macal** z Kralup nad Vltavou a **[Soňa Brunnerová](https://lide.pirati.cz/profil/2855/)** z Nelahozevsi, která pracuje v oblasti PR a médií.

> “Na Mělnicku máme dobrý tým. Všichni naši členové jsou od začátku velice aktivní. Jana v Neratovicích pomohla naplánovat spoustu akcí pro kampaň do letošních parlamentních voleb. Martin má tah na branku a už pracuje na programu do komunálních voleb pro Mělník. Soňa s Honzou nám hodně pomáhají s mediální prezentací. Je radost být součástí party takových skvělých lidí,” prozradil Lukáš Kohout.

Kromě zakládajících členů se ustavující schůze také zúčastnila lídryně středočeských Pirátů do sněmovních voleb a první krajská místopředsedkyně [Klára Kocmanová](https://stredocesky.pirati.cz/lide/klara-kocmanova/), předseda krajského sdružení [Josef Bouše](https://stredocesky.pirati.cz/lide/josef-bouse/) a místopředsedové [Martin Martin](https://stredocesky.pirati.cz/lide/martin-martin/) a [Štěpán Drtina](https://codimd.pirati.cz/7OEDSA_vS5WmbfZFTKLKQQ?view), který kandiduje do poslanecké sněmovny ze 6. místa.

MS Mělník je 12. místním sdružením středočeských Pirátů. Jeho motto zní *“Vltava a Labe, pirát tudy plave”*.


## Jsme aktivní na sociálních sítích
Piráty z MS Mělník můžete sledovat na Facebooku a Instagramu.
* [FB Piráti Mělník](https://www.facebook.com/PiratiMelnik)
* [FB Piráti Neratovice](https://www.facebook.com/PiratiNeratovice)
* [FB Piráti Kralupy nad Vltavou ](https://www.facebook.com/PiratiKralupy)

## Kontakty pro média

Lukáš Kohout, předseda MS Mělník
T: +420 792 224 676
E: [lukas.kohout@pirati.cz](mailto:lukas.kohout@pirati.cz)

Jana Szeryńská, 1. místopředsedkyně MS Mělník
T: +420 603 865 957
E: [jana.szerynska@pirati.cz](mailto:jana.szerynska@pirati.cz)

Martin Vlček, 2. místopředseda MS Mělník
T: +420 731 662 897
E: [martin.vlcek@pirati.cz](mailto:martin.vlcek@pirati.cz)


## Kam dál?

* [Podrobnosti o přípravě založení MS Mělník na pirátském fóru](https://forum.pirati.cz/viewtopic.php?f=276&t=57525&p=764943&hilit=ms+m%C4%9Bln%C3%ADk#p764943).
* Zápis ze schůze k [založení MS Mělník](https://forum.pirati.cz/viewtopic.php?p=765167#p765167)
