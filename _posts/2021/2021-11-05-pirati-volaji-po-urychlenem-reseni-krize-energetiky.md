---
category: blog
layout: post
date: 2021-11-05
#published: false
tags: 
  - energetika
  - sociální politika
  - tisková zpráva
title: 'Piráti volají po urychleném řešení krize energetiky!'
description: 'energetika, sociální politika, tisková zpráva'
author: Mediální odbor
#authorId: lucie.chocholova
image: posts/2021/2021-11-05-wagenknecht.jpg
---

## Piráti volají po urychleném řešení krize energetiky. Trpí hlavně peněženky českých domácností. Navrhují vlastní řešení 


*Praha, 5. listopadu 2021* - Lidé v Česku jsou od 15. října vystaveni bezprecedentní krizi v oblasti energetiky. V největší krizi jsou pak pak hlavně jejich peněženky a rodinné rozpočty. Téměř milion odběratelů se po ukončení dodávek ze strany Bohemia energy a dalších dodavatelů ze dne na den ocitnul v režimu tzv. dodavatele poslední instance (DPI) a zálohy na energie dosáhly až sedminásobků. Tuto situaci je nutné urychleně řešit. Česko nepotřebuje nárůst lidí v dluhových pastech a nekonečných exekucí. Piráti si uvědomují, že situace není dobrá ani pro lidi ani pro dodavatele, kteří musí řešit velké množství nových odběrných míst a pokrýt poptávku, s kterou nepočítali. Navrhují dvě řešení, a to buď urychlenou reformu mimořádné okamžité pomoci nebo snížení záloh domácnostem, které jsou v režimu DPI placeny a zároveň s tím poskytnutí finančních prostředků dodavatelům skrze státní instituce.


> „Situace s energiemi v ČR je kritická. Ke konce října došlo ke změně u téměř 900 tisíc odběrných míst. Podle výzkumu MPSV z roku 2019 (tedy před covidovou krizí) si neočekávaný výdaj nad 10 tisíc korun nemůže dovolit více než čtvrtina domácností v Česku. A odcházející vláda provedla jen několik málo opatření, která však nejsou efektivní,” konstatuje pirátský senátor [Lukáš Wagenknecht](https://www.pirati.cz/lide/lukas-wagenknecht/) a dodává: „Generální pardon ministryně financí, kterým odpustila platby z DPH, je plošného charakteru a efekt tohoto opatření bude ve skutečnosti nízký. Zároveň odpuštění plateb DPH znamená zásah do příjmů veřejných rozpočtů ve výši dvou až tří miliard korun měsíčně, kterými by bylo možno financovat pomoc těm nejohroženějším. Odpuštění poplatků z POZE má stejný charakter. Jedná se sice o jednoduché řešení, které ale nemá dostatečný efekt pro skutečně zasažené domácnosti.”  


Snížení záloh, jak jej navrhnul ministr Havlíček pro listopad a prosinec, má pak podle Pirátů úskalí zejména v tom, že se jedná pouze o snížení záloh v režimu DPI (dodavatelů poslední instance), ale zasažené domácnosti budou po vstupu do běžných dodávek stejně nuceni celkovou spotřebu energie zaplatit. Problém tedy posuneme pouze v čase, ale stres a tlak na účtech dodavatelů zůstane, zvýšenou poptávku na trhu musí pokrýt s tzv. spotovou elektřinou. 


### Piráti proto navrhují dvě možná řešení: 
**1. Reforma institutu "mimořádné okamžité pomoci"**
> „Vhodným, efektivním a administrativně jednoduchým řešením je za nás krizová reforma mimořádné okamžité pomoci. Tato pomoc by domácnostem poskytla dostatečnou finanční jistotu na úhradu energií. Finančně bychom tak zajistili jak naše domácnosti, tak zmíněné dodavatele." 

**2. Snížení záloh v režimu DPI**
> Druhou variantou by pak bylo umožnit domácnostem snížit zálohy, které jsou v režimu DPI placeny a zároveň s tím poskytnout dodavatelům finanční prostředky skrze státní instituce,” 

představuje návrhy řešení senátor Wagenknecht a dodává: 
> „Nechápu, kam se ztratila odcházející ministryně sociálních věcí, která mohla reformu mimořádné okamžité pomoci spustit. Česká republika si prostě nyní nemůže dovolit neefektivní řešení a pád dalších domácností do dluhových pastí.” 


Podrobnější analýzu a závěry expertní pracovní skupiny si můžete přečíst v [příloze tiskové zprávy](https://a.pirati.cz/stredocesky/files/Krize-energetiky-Analyza-Pirati.pdf).
