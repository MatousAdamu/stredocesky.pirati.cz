---
category: blog
layout: post
date: 2021-12-16
#published: false
tags: 
  - krajská politika
  - regionální rozvoj
  - digitalizace
title: 'Jiří Snížek: Smlouva s IPR je další důležitý krok v projektu DTM!'
description: 'krajská politika, regionální rozvoj, digitalizace'
author: Mediální odbor
#authorId: lucie.chocholova
image: posts/2021/2021-12-16-jirka.jpg
---

*Praha 16. prosince 2O21 -* **Na dnešním zasedání schválila Rada Středočeského kraje třístrannou Smlouvu o spolupráci při vytvoření a zajištění provozu, správy a aktualizace datového obsahu informačního systému digitální technické mapy. Na činnosti by kraj spolupracoval nejen s hlavním městem Prahou, ale také Institutem plánování a rozvoje hlavního města Prahy. Podpisu smlouvy musí předcházet kladné stanovisko obou zastupitelstev.**  

Všechny tři strany by svým podpisem stvrdili společný zájem řešit pořizování, správu a aktualizaci digitální technické mapy v územních obvodech Středočeského kraje a hlavního města Prahy tak, aby mohla být využívána v Informačním systému digitální mapy veřejné správy. 
> „Smlouva také stanovuje, že do 30. června 2023 jsou kraje povinny zpřístupnit digitální technickou mapu a vést ji pro svá území. Je třeba si uvědomit, že digitální mapy přispějí nejen ke zjednodušení a zrychlení přípravy, ale také povolování a umisťování staveb. V neposlední řadě dojde ke zefektivní řady činností veřejné správy, což považuji za jednu ze svých priorit,“ dodává náměstek pro oblast regionálního rozvoje a územního plánování Jiří Snížek (Piráti).

{% asset 'https://a.pirati.cz/stredocesky/img/posts/2021/2021-12-16-mapa.jpg' alt='DTM' %}

Digitální technickou mapou kraje je databázový soubor obsahující údaje o dopravní a technické infrastruktuře a vybraných přírodních, stavebních a technických objektech a zařízeních, které zobrazují a popisují jejich skutečný stav. Takto digitalizovaná mapa je poté zdrojem informací, které slouží zejména pro účely územního plánování, přípravy, umisťování, povolování a provádění staveb.
