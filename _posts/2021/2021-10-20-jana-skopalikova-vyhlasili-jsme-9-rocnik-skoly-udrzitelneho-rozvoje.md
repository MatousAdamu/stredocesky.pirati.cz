---
category: blog
layout: post
date: 2021-10-20
#published: false
tags: 
  - životní prostředí
  - tisková zpráva
title: 'Jana Skopalíková: Vyhlásili jsme 9. ročník Školy udržitelného rozvoje'
description: 'životní prostředí, tisková zpráva'
author: Mediální odbor
#authorId: stepan.drtina
image: posts/2021/2021-10-20-jana.jpg
---

V prostorách **Krajského úřadu Středočeského kraje** se dne 18. října 2021 uskutečnilo 13. setkání koordinátorů ekologické výchovy ze škol Středočeského kraje. Akci již tradičně pořádá **Klub ekologické výchovy** ve spolupráci s KÚ Středočeského kraje. Letošní ročník podpořila také **Přírodovědecká fakulta UK**, geologická sekce. Jednání zahájila a účastníky přivítala radní pro oblast životního prostředí [Mgr. Jana Skopalíková](https://stredocesky.pirati.cz/lide/jana-skopalikova/), zúčastnily se zástupkyně odboru životního prostředí a školství Ing. Simona Jandurová a Ing. Věra Chobotová.

Hlavním tématem letošního setkání byla klimatická změna a její dopady na krajinu a zemědělství a samozřejmě i na potřebné změny v myšlení lidí. Přednášející **RNDr. Václav Cílek, CSc**. seznámil účastníky s krátkodobými i dlouhodobými cíli strategií např. v energetice, zemědělství a průmyslu. Pro budoucnost jsou a budou klíčové především nové technologie spolu se zvýšenou odpovědností lidí.

V dalších příspěvcích se účastníci dozvěděli o vyhlašovaných tématech pro rok 2022, a to na úrovni mezinárodní i národní. Hlavními tématy roku 2022 vyhlášenými OSN jsou **Mezinárodní rok řemeslného rybolovu a akvakultury** (jeden z cílů udržitelného rozvoje) a **Mezinárodní rok skla**. S vyhlášenými tématy podrobněji seznámila přítomné **Doc. Milada Švecová**, předsedkyně KEV a členka ČK pro UNESCO. Součástí programu byla také informace **RNDr. Dobroslava Matějky, CSc.** z Přírodovědecké fakulty o vyhlášení  Minerálu roku u příležitosti **Mezinárodního roku mineralogie** v roce 2022. Neživé přírody se týkala také informace o činnosti **Domu natura v Příbrami** včetně aktivit **Ekologického centra Orlov**.

> „Jelikož z důvodu protipandemických opatření pravidelné jarní setkání letos proběhlo pouze on-line, jsem moc ráda, že se nám podařilo ve spolupráci s  Klubem ekologické výchovy a geologickou sekcí Přírodovědecké fakulty Univerzity Karlovy uspořádat navíc toto podzimní setkání na půdě Krajského úřadu.“ vyjádřila svou spokojenost radní pro Skopalíková. „Pod vedením klubu se můžeme v příštím roce těšit mimo jiné na doplňování školních sbírek nebo popularizační přednášky a exkurze.“ nastínila dále plány pro nadcházející období.

Součástí setkání bylo také vyhlášení 9. ročníku soutěž **Škola udržitelného rozvoje Středočeského kraje**. Přihlásit do soutěže se mohou školy do 31.12.2021 a informace najdou na webu [KÚSK](https://www.kr-stredocesky.cz/web/zivotni-prostredi/dotaceevvo-2019?p_p_auth=XhuBb1hf&p_p_id=101&p_p_lifecycle=0&p_p_state=maximized&p_p_mode=view&_101_struts_action=%2Fasset_publisher%2Fview_content&_101_assetEntryId=18089526&_101_type=content&_101_groupId=20994&_101_urlTitle=9-rocnik-souteze-skola-udrzitelneho-rozvoje-stredoceskeho-kraje&redirect=https%3A%2F%2Fwww.kr-stredocesky.cz%2Fweb%2Furad%2Fhome%3Fp_p_id%3D3%26p_p_lifecycle%3D0%26p_p_state%3Dmaximized%26p_p_mode%3Dview%26_3_groupId%3D0%26_3_keywords%3D%25C5%25A0kola%2Budr%25C5%25BEiteln%25C3%25A9ho%2Brozvoje%2BSt%25C5%2599edo%25C4%258Desk%25C3%25A9ho%2Bkraje%26_3_struts_action%3D%252Fsearch%252Fsearch%26_3_redirect%3D%252F) a na webu [KEV](https://kev.ecn.cz/sur.php). Zájem o setkání lze dokladovat i počtem účastníků. Letošního ročníku i přes veškerá omezení se zúčastnilo přes 50 koordinátorů environmentální výchovy a dalších zájemců z řad pedagogů škol ve Středočeském kraji.
