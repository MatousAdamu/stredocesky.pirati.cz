---
category: blog
layout: post
date: 2021-08-16
#published: false
tags: 
  - krajská politika
  - regionální rozvoj
  - tisková zpráva
title: 'Jiří Snížek: Díky Regionální stálé konfereci je kominikace s institucemi v kraji efektivnější!'
description: 'krajská politika, regionální rozvoj, tisková zpráva'
author: Mediální odbor
#authorId: lucie.chocholova
image: posts/2021/2021-08-16-RSKSK.jpg
---

Pro efektivní uplatnění a koordinaci finančních prostředků z [Evropských strukturálních a investičních fondů (ESIF)](https://ec.europa.eu/regional_policy/cs/policy/what/glossary/e/esif) má Česká republika již několik let zavedené nástroje. Tím zastřešujícím, působícím na celonárodní úrovni, je tzv. [Národní stálá konference (NSK)](https://mmr.cz/cs/microsites/uzemni-dimenze/nsk), která přispívá k zajištění provázanosti mezi jednotlivými územními partnery – regiony a naplňování národních zájmů v těchto regionech. Pro maximální využití potenciálu ESIF fondů byly na úrovni krajů, mimo hlavního města Prahy, ustanoveny tzv. [Regionální stálé konference](https://mmr.cz/cs/microsites/uzemni-dimenze/rsk), které vzájemně kooperují.

> „Středočeský kraj není jenom 1,4 milionu obyvatel, ale je i působištěm mnoha organizací jako jsou Agentura pro sociální začleňování, Úřad práce ČR, Regionální agrární komora, Krajská hospodářská komory, místní akční skupiny, Sdružení místních samospráv, Svaz měst a obcí, Spolek pro obnovu venkova a další. Ke koordinaci zájmů vyjmenovaných organizací se zájmy kraje slouží Regionální stálá konference, která zasedá jednou za čtvrt roku,“ hodnotí důležitost existence RSK pirátský náměstek hejtmanky pro regionální rozvoj a územní plánování Jiří Snížek.

{% asset 'https://a.pirati.cz/stredocesky/img/posts/2021/2021-08-16-OS-RSK-NSK.png' alt='Organizační schéma RSK - NSK' %}
Organizační schéma RSK - NSK

## Co je Regionální stálá konference?
Regionální stálá konference, ve zkratce RSK, je naplňována principem dobrovolného partnerství napříč veřejnými institucemi i subjekty zastupujícími občanskou společnost. Je dána Statutem a Jednacím řádem a nemá svou právní subjektivitu. Působí jako unikátní komunikační, plánovací a koordinační platforma v oblasti místního a regionálního rozvoje. Stěžejní aktivitou je tedy dialog o územních potřebách a prioritách. Ovlivňuje také zaměření a podmínky dotačních programů jak na národní, tak evropské úrovni, včetně harmonogramu jednotlivých výzev a projednává návrhy předložené svými členy, které následně komunikuje prostřednictvím svého zástupce v Národní stálé konferenci či na jednotlivých ministerstvech. Jednu z  klíčových aktivit tvoří mapování absorpční kapacity území. V realitě Středočeského kraje to znamená, že RSK mapuje, kolik a na co jsou kraj, obce, podnikatelé a další subjekty schopni využít evropské nebo národní dotace.
## Kým je tvořena členská základna?
Předsedou každé RSK je dle statutu hejtman či hejtmanka daného kraje. Ve Středočeském kraji tuto pozici vykonává paní Mgr. Petra Pecková, hejtmanka Středočeského kraje, a jako místopředseda jí zastupuje pan [Ing. Jiří Snížek, náměstek hejtmanky pro oblast regionálního rozvoje a územního plánování](https://stredocesky.pirati.cz/lide/jiri-snizek/). Kraj je zastoupen v RSK dále čtyřmi zástupci kraje, kterými jsou radní a náměstci různých oblastí působnosti. Dalšími členy jsou např. zástupci měst a obcí, místních akčních skupin, nestátních neziskových organizací, akademického sektoru atd. Celý seznam členů a zastoupených organizací naleznete [zde](https://rsk-sk.cz/dokumenty/rsk/RSK_ScK_seznam_clenu.pdf). Zasedání Regionální stálé konference se účastní celkem 24 členů a cca. 9 stálých hostů bez hlasovacího práva.
## Co je činností Regionální stálé konference?
Činnost zajišťuje sekretariát Regionální stálé konference, který je součástí Oddělení regionálního rozvoje Krajského úřadu Středočeského kraje. RSK se schází přibližně 4-5 za rok. Ve Středočeském kraji je při RSK zřízeno pět pracovních skupin ze stěžejních oblastí: Vzdělávání, Zdravotnictví a sociální věci, Infrastruktura, Cestovní ruch, Venkov a Výzkum a inovace. V rámci těchto skupin se projednávají témata navázaná na aktuální potřebu vzhledem k činnosti sekretariátu a Regionální stálé konference.
## Regionální akční plán
V plánovacím období EU 2021 – 2027 bude RSK významnějším způsobem zapojena do rozdělování dotací EU, zejména v oblasti dopravy (silnice II. tř.), záchranné služby, sociálních služeb a středního školství prostřednictvím tzv. Regionálního akčního plánu (RAP 2021+). Tento plán, který je v současné době připravován, stanoví okruh projektů ve výše uvedených oblastech, které budou moci být financovány z prostředků EU. Investováno by mělo být přibližně celkem 3,2 mld. Kč, v členění na jednotlivé oblasti:
- Doprava – 2 167 mil Kč
- Zdravotní záchranná služba – 385 mil. Kč
- Střední školství – 370 mil. Kč
- Sociální služby – 295 mil. Kč

Dotace z fondů EU a státního rozpočtu představuje 85 – 90 % nákladů.

Podrobnější informace o činnosti RSK, včetně kontaktů lze získat na webových stránkách [https://rsk-sk.cz/](https://rsk-sk.cz/).
