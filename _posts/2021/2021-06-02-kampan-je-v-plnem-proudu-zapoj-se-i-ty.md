---
category: blog
layout: post
date: 2021-06-02
#published: false
tags: 
   - poslanecká sněmovna
   - volby
title: 'Kampaň je v plném proudu - zapoj se i ty!'
description: 'poslanecká sněmovna, volby'
author: Soňa Brunnerová
#authorId: lucie.chocholova
image: posts/2021/2021-06-02-kampan.png
---

Uběhly dva týdny od oficiálního startu předvolební kampaně Pirátů a starostů. V úterý 18. května jste se mohli potkat s dobrovolníky a členy Pirátů a STAN ve středočeských městech a také v Praze. Rozdávali koaliční noviny nazvané Vraťme zemi budoucnost. Do voleb vyjdou ještě jedny noviny.

Byli jsme ve všech okresech. Kampaň startovala v celé ČR. Mohli jste se potkat s koaličními partnery, kandidáty, řadovými členy a také dobrovolníky. V koaličních listech jsme představili první dvanáctku kandidátů. Víta Rakušana ze STAN a pirátku Kláru Kocmanovou, jedničku a dvojku na kandidátce, formou rozhovoru a dalších 10 kandidátů formou krátkého medailonku.

## Na novém webu se dozvíte vše podstatné

Pokud vám to přijde málo, na novém webu [piratiastarostove.cz](https://www.piratiastarostove.cz/kandidati/kraj/stredocesky/), který jsme spustili, si můžete pročíst profily všech našich kandidátů. V první desítce jsou čtyři kandidáti STAN a šest členů Pirátů. Od 11. do 34. místa se kandidáti střídají ob jednoho.

> "Potkáváme se s lidmi v ulicích a hlavně zveřejňujeme náš program, se kterým do toho jdeme. Pracovali jsme na něm společně s odborníky usilovně a dlouho a dohromady dává smysluplnou vizi. Krom věcí, které je možné opravit a vylepšit během čtyř let, taky počítá s dlouhodobým plánováním. Myslím totiž, že se potřebujeme dívat dál, než jen na chytlavá volební hesla na billboardech,  která za jedno volební období vždycky vyblednou,"  uvádí Klára Kocmanová (2. na kandidátce), která rozdávala koaliční listy v Kutné Hoře spolu se Štěpánem Drtinou (7. na středočeské kandidátce).

## Navštívili jsme přes 20 měst
Kameloty koaličních novin Pirátů a STAN jste mohli potkat ve více než 20 středočeských městech. Např. v Mladé Boleslavi jste se mohli potkat pirát Františka Kopřivu (3. na kandidátce) a Dominiku Michailidu (9. na kandidátce) spolu se starostou Mnichova Hradiště Ondřejem Lochmanem (4. na kandidátce).

V Kralupech nad Vltavou kromě pirátských dobrovolníků rozdával koaliční noviny Martin Exner, novoveský starosta a kandidát na 10. místě, společně s poslankyní Věrou Kovářovou (7. na kandidátce), která se následně přesunula do téměř 50 km vzdáleného Berouna. Podpořit je přišel i senátor a bývalý kralupský starosta Petr Holeček.

> "Sejde se takhle v Kralupech na nádraží Pirát se Starostou a s kolemjdoucím a... Ne ne, to není začátek vtipu, ale volební kampaně. Volební kampaně, jejíž kontaktní část jsme odstartovali dnes ráno u pana senátora Holečka a která byla slavnostně zahájena v pravé poledne na dohled od Strakovy akademie. V podstatě přes vodu. Jako Starostové si myslíme, že společně s Piráty, kteří jsou na tomto živlu jako doma, nám plavba bude pěkně ubíhat. Připojíte se a pomůžete nám opřít se do vesel? Budeme rádi! Na palubě je místa dost a dost," napsala poslankyně Věra Kovářová na svém Facebooku.

Středočeská jednička Vít Rakušan ze STAN rozdával koaliční listy přímo u hlavního nádraží v Praze. Na místě mu pomáhal i náš krajský radní Jiří Snížek.

> „Náš plán stojí na jednoduchých principech, na efektivním moderním státu, svobodách jednotlivců, ohleduplnosti k těm, kteří neměli v životě dost štěstí a na dlouhodobě nastavených a spravedlivých pravidlech,“ uvedl lídr středočeské kandidátky Vít Rakušan ze STAN.

## Jak nám můžete pomoct?

Líbí se vám, co Piráti a starostové dělají? Uvítáme pomoc, do předvolební kampaně se můžete zapojit i vy.
> "Pokud byste nám chtěli pomoci v naše tažení za volebním vítězstvím, třeba s roznosem novin, tak to velmi uvítáme. Naše kampaně vždy stály na dobrovolnické aktivitě a bez ní by naše volební úspěchy jistě nebyly takové. Stačí se zaregistrovat [ZDE](http://bit.ly/PridejSeKnam)," uvedl na Facebooku Štěpán Drtina.

### Koaliční listy [VRAŤME ZEMI BUDOUCNOST](https://a.pirati.cz/stredocesky/files/Koaliční_noviny_Piráti_a_STAN_léto_2021.pdf)
### [PROGRAM Piráti a Starostové 2021](https://a.pirati.cz/stredocesky/files/PROGRAM-PaS-2021-web.pdf)
