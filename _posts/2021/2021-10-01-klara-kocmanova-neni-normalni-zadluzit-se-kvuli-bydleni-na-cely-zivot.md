---
category: blog
layout: post
date: 2021-09-27
#published: false
tags: 
  - volby
  - rozhovor
  - poslanecká sněmovna
  - dostupné bydlení
  - sociální politika
title: 'Klára Kocmanová: Není normální zadlužit se kvůli bydlení na celý život!'
description: 'volby, rozhovor, poslanecká sněmovna, dostupné bydlení, sociální politika'
author: Mediální odbor
#authorId: antonin.schejbal
image: posts/2021/2021-10-01-kocmanova.jpg
---

**Klára Kocmanová** je [středočeskou pirátskou lídryní](https://www.piratiastarostove.cz/kandidati/klara-kocmanova/) v letošních volbách do Poslanecké sněmovny. Pracovala jako asistentka senátorky Adély Šípové, předtím byla koordinátorkou středočeských Pirátů. Je členkou středočeského krajského předsednictva. Je jí 28 let a bydlí v Kutné Hoře. Dlouhodobě se zaměřuje na sociální témata. Jako poslankyně se chce zaměřit na zavedení zákona o podpoře bydlení, na transformaci velkokapacitních ústavů na menší. Také bude prosazovat změnu legislativy v oblasti domácího a sexualizovaného násilí.

### **Co tě motivovalo kandidovat v letošních volbách do poslanecké sněmovny?**
> Těch důvodů bylo víc. Velmi na mě zapůsobilo, když jsem pracovala v Senátu jako pravá ruka senátorky Adély Šípové. Tam jsem pochopila v plné šíři, o čem práce v parlamentu je a chtěla jsem se do toho zákonodárného procesu ještě víc zapojit. Adéla mě v kandidatuře podpořila a to mi dodalo další odvahu do toho doopravdy jít. Nejsilnější motivací je ale pro mě to, že to považuji za svůj způsob, jak pomoci měnit svět k lepšímu. 

### **Jaká témata bys jako poslankyně prosazovala?**
> V každém případě je pro mě priorita řešení bytové krize. Není normální, aby se člověk zadlužil na celý život, když si chce pořídit byt nebo dům. Stejně tak ceny nájmů se vyšplhaly do astronomických výšek. Bydlení musí být dostupné. Dál se chci věnovat [sociální politice](https://www.piratiastarostove.cz/program/resort/prace-a-socialni-veci/), ale také mě zajímá [ochrana soukromí](https://www.piratiastarostove.cz/program/duslednejsi-ochrana-osobnich-udaju-a-soukromi/), [ochrana obětí domácího a sexualizovaného násilí](https://www.piratiastarostove.cz/program/domaci-a-sexualni-nasili-jako-dulezite-tema/) a ochrana zvířat.

### **Jaké je tvoje životní motto (oblíbený citát)?**
> Je jich víc, ale pokud mám vybrat jeden za všechny: "Otázky nemusí dávat smysl, ale odpovědi ano."

### **Které body z koaličního programu ti jsou nejbližší?**
> Mnoho. Je pro mě důležité, aby bylo [dostupné bydlení pro důstojnější žití](https://www.piratiastarostove.cz/program/dostupnejsi-bydleni-pro-dustojne-ziti/) a [jednodušší výstavba se zapojením veřejnosti](https://www.piratiastarostove.cz/program/jednodussi-vystavba-se-zapojenim-verejnosti/). Také chci, aby [venkov prosperoval a byl dobrým místem](https://www.piratiastarostove.cz/program/prosperujici-venkov-jako-misto-pro-zivot/) pro život. Současný [trh práce musí jít naproti](https://www.piratiastarostove.cz/program/trh-prace-ktery-jde-naproti-lidem-i-trendum/) lidem i trendům. Nesmíme zapomínat na [důstojnou domácí a komunitní péči](https://www.piratiastarostove.cz/program/dustojna-domaci-a-komunitni-pece/) a [férový systém exekucí](https://www.piratiastarostove.cz/program/ferovy-system-exekuci-pro-dluzniky-i-veritele/) pro dlužníky i věřitele. Zabývám se také otázkou [domácího a sexualizovaného násilí](https://www.piratiastarostove.cz/program/domaci-a-sexualni-nasili-jako-dulezite-tema/) a je to pro mě důležité téma. Mimo jiné bych chtěla, aby [kvalitní pitná voda byla pro každého](https://www.piratiastarostove.cz/program/kvalitni-pitna-voda-pro-kazdeho/), a změnit styl, jakým se [stát chová k přírodě](https://www.piratiastarostove.cz/program/zivejsi-priroda/).

### **Jsi lídryně naší kandidátky. Přibliž více svá klíčová témata ze sociální oblasti, která budeš prosazovat?**
> Mnoho sociálních témat souvisí s [dostupným bydlením](https://www.piratiastarostove.cz/neninamtoukradeny/#dostupne-bydleni). Bydlení je základní lidskou potřebou a kdo tuhle potřebu uspokojí a bydlí, může se rozvíjet dál, vzdělávat se, pracovat. Proto je pro mě priorita bydlení, protože to je řešení mnoha problémů. Pak se chci zasadit o podporu rovných šancí na pracovním trhu, to znamená především podporu zkrácených úvazků pro lidi na mateřské, [seniory](https://www.piratiastarostove.cz/strategicke-dokumenty/stribrny-program/) a handicapované. A také věřím, že až prosadíme místní příslušnost exekutorů, tohle všechno dohromady pomůže statisícům lidí dostat se z dluhových pastí a nešťastných začarovaných kruhů. Navíc to přivede miliardy do státní pokladny, protože mnoho lidí začne pracovat legálně.

### **Jsi jedna z tváří kampaně pro mladé. Které téma z tohoto programu v tobě rezonuje nejvíc a proč?**
> Budu se opakovat, ale je to dostupné bydlení. Spolu s Adamem Zábranským jsem tváří tohoto bodu. Musím říct, že [všechna témata kampaně pro mladé](https://www.piratiastarostove.cz/neninamtoukradeny/) mnou rezonují, ale za nejdůležitější pro mě osobně pokládám dostupné bydlení, [sexualizované násilí](https://www.piratiastarostove.cz/neninamtoukradeny/#boj-proti-sexualnimu-nasili), [duševní zdraví](https://www.piratiastarostove.cz/neninamtoukradeny/#dusevni-zdravi) a [životní prostředí](https://www.piratiastarostove.cz/neninamtoukradeny/#ochrana-zivotniho-prostredi).

### **Naše velké téma je digitalizace státní správy, ale je tu stále dost lidí, kteří si na takové změny budou hůře zvykat. Jak to tedy bude vypadat?**
> Na co se při [digitalizaci](https://www.piratiastarostove.cz/neninamtoukradeny/#digitalizace) nesmí zapomínat je tzv. právo na analog. To znamená, že lidé, kteří nebudou chtít vyřizovat své záležitosti elektronicky, nemusí. Někdo si s počítačem nerozumí, někdo si s ním rozumět nechce a všichni tito lidé mají právo nebýt digitální. To přesně jsme už prosadili do zákona na digitální služby.
