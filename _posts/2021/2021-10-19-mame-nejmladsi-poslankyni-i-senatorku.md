---
category: blog
layout: post
date: 2021-10-19
#published: false
tags: 
  - volby
  - poslanecká sněmova
  - senát
title: 'Máme nejmladší poslankyni i senátorku!'
description: 'volby, poslanecká sněmova, senát'
author: Soňa Brunnerová
#authorId: stepan.drtina
image: posts/2021/2021-10-19-klara-adela1.jpg
---
Středočeští Piráti mají po letošních volbách další unikát. Do sněmovny se totiž probojovala naše 28letá kandidátka Klára Kocmanová. Ta nyní patří mezi tři nové poslance mladší 30 let, zároveň se stala nejmladší českou poslankyní. V kategorii "pod 30" je jedinou ženou. Klára Kocmanová pomyslně doplnila právničku Adélu Šípovou, která se před rokem jako první zástupkyně České pirátské strany probojovala do Senátu a stala se nejmladší senátorkou, a to za obvod Kladno.

## Nejmladší poslankyně motivuje mladé k zájmu o politiku
[Klára Kocmanová](https://stredocesky.pirati.cz/lide/klara-kocmanova/), která do sněmovny usedne po boku ostřílenějších pirátských kolegů Ivana Bartoše, Olgy Richterové a Jakuba Michálka, do voleb šla hned s několika tématy, které chce prosazovat. Zčásti se týkají mladé generace, o kterou se podle Klářiných slov v politickém programu doposud nikdo moc nezajímal.

Nejmladší česká poslankyně se o politiku zajímá už od dětství. Sleduje dění a do veřejného prostoru se doposud zapojovala spíše jako občanská aktivistka. Piráty sledovala již od jejich vzniku a byli jí blízcí svými idejemi i programem. Líbilo se jí, že Česká pirátská strana vznikla odspoda, z iniciativy běžných občanů.  Klára je 1. místopředsedkyní krajského sdružení Pirátů, v Kutné Hoře vede místní buňku a je členkou komisí rady města pro sociální politiku a pro životní prostředí.

> „Na politice mě přitahuje, že můj hlas může být slyšet. A nejlépe toho dosáhnu tím, že v politice budu i vidět. Snažím se vrstevníky motivovat, že politické prostředí můžeme změnit jedině tak, že do něj sami vneseme lepší kulturu. Je to jediný způsob, jak udělat politiku o něco přívětivější,“ uvedla Klára Kocmanová. 

Počet žen se ve sněmovně zvýšil na rovných 50 i díky preferenčním hlasům, ke kterým vyzývala např. iniciativa Zakroužkuj ženu, která si dala za cíl změnit poměry mezi muži a ženami v Poslanecké sněmovně. Oproti minulým volbám, kdy věkový průměr u Pirátů byl 34 let, se v rámci zvolených členů v koalici zvýšil na 46,5 roku. Na 50 let, tedy o dva a čtvrt roku, se zvýšil i průměrný věk všech poslanců po těchto volbách.

> „Obávám se, že se nacházíme v takovém začarovaném kruhu, kdy mladí lidé mají v politice malé zastoupení. Tím pádem se tam neakcentují témata, která jsou pro ně důležitá. A proto u nich nevzniká zájem se o to zajímat, nebo se angažovat,“ dodala Klára Kocmanová.


### Přečtěte si
* [Co je Klára vlastně zač?](https://www.piratskelisty.cz/clanek-4017-co-je-vlastne-zac-klara-kocmanova-za-kazdym-uspechem-stoji-spoluprace-a-chut-neco-zmenit) na Pirátských listech
* [Předvolební rozhovor s Klárou](https://stredocesky.pirati.cz/aktuality/klara-kocmanova-neni-normalni-zadluzit-se-kvuli-bydleni-na-cely-zivot.html) na webu středočeských Pirátů
* [Za Piráty se do Sněmovny dostala i nová tvář](https://denikn.cz/723865/za-piraty-se-do-snemovny-dostala-i-nova-tvar-byvala-provozni-cokoladovny-chce-v-politice-vic-mladych/?cst=a0cf82a189366560f9bf51a8c9a08e18d156ef17&fbclid=IwAR2XWcWNrxrkU4cRBxTJabhlBF_JFSFQLGUxSAbQZSK2uf39mFWOdkgrc0g) v Deníku N.



## Nejmladší senátorka chtěla svou kandidaturou povzbudit ženy

Senátorka [Adéla Šípová](https://www.adelasipova.cz/) byla před rokem zvolena jako historicky první a zároveň nejmladší pirátská senátorka. Původní profesí je právničkou a letos oslavila 41. narozeniny. V obvodu 30 - Kladno získala o polovinu více hlasů než její soupeř Petr Bendl.

Také ona svoji kandidaturu bere jako velké povzbuzení pro ženy, zejména ty, které jsou matkami. Sama je matkou pěti dětí.

> „I kdybych se do Senátu nedostala, tak moje snaha by měla smysl. Je to velký příklad pro ženy, které mají děti a zároveň pracují. Některé maminky byly překvapeny, že se s několika dětmi snažím prosadit v politice, a vyjadřovaly mi velkou podporu," uvedla před rokem Adéla Šípová.

Na téma ženy v politice a rovnoprávnost [Adéla Šípová poskytla před několika měsíci rozhovor pro časopis Respekt](https://www.respekt.cz/rozhovor/nechtela-bych-tam-stat-jako-jedina-zena-v-takove-muzske-prevaze). Piráti jsou podle ní jednou ze stran, které na ženskou otázku dbají nejvíc a chce se otázce genderové rovnováhy v politice  věnovat.


> "V Česku se o problematice ženského zastoupení hovoří málo; je to často jen nějaká věc na papíře, která se nakonec nerealizuje. Na vlastní kůži to prožívám v Senátu, kde ani neprojednáváme vládní strategii k rovnocennému odměňování žen a mužů. Všechno to jsou „pouhé“ dokumenty, které se v praxi nediskutují. Je to pro mě zásadní téma, o kterém hodlám mluvit," uvedla Adéla Šípová v Respektu.

Adéla Šípová se chce například pokusit zřídit senátní komisi pro rovnost žen a mužů. Také by ráda pomohla spolupráci obou komor při řešení této problematiky.
