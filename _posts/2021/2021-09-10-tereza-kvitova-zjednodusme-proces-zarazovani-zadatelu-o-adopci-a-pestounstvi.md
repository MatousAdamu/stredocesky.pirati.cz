---
category: blog
layout: post
date: 2021-09-10
#published: false
tags: 
  - volby
  - rozhovor
  - poslanecká sněmovna
  - kultura
  - sociální politika
title: 'Tereza Kvitová: Zjednodušme proces zařazování žadatelů o adopci a pěstounství!'
description: 'volby, rozhovor, poslanecká sněmovna, kultura, sociální politika'
author: Mediální odbor
#authorId: stepan.drtina
image: posts/2021/2021-09-10-kvitova.jpg
---

Tereza Kvitová je [naše kandidátka z 21. místa](https://www.piratiastarostove.cz/kandidati/bc-tereza-kvitova/) do poslanecké sněmovny. Vyrůstala v Praze a po maturitě vystudovala Pomocné vědy historické na Filosofické fakultě brněnské Masarykovy univerzity. Její láska ke kultuře a historii ji přivedla až na pozici předsedkyně Krajského expertního týmu (KET) pro kulturu a cestovní ruch a členky Výboru pro památkovou péči, kulturu a cestovní ruch. Též je předsedkyní Místního sdružení (MS) Kolín. Bydlí s rodinou ve Vinařicích u Týnce nad Labem.

### **Co tě motivovalo kandidovat v letošních volbách do poslanecké sněmovny?**
> O kandidatuře jsem dlouho přemýšlela, a nakonec jsem zvedla hozenou rukavici, přijala nominaci a dostala velkou podporu od kolegyň a kolegů ve Středočeském kraji.  Možnost kandidovat za Pirátskou stranu do sněmovny je pro mě obrovskou výzvou a pobídkou k další práci.

### **Jaká témata bys jako poslankyně prosazovala?**
> Mým téměř celoživotním tématem je láska ke [kultuře](https://www.piratiastarostove.cz/program/resort/kultura/), a tak bych ráda přispěla především ke zlepšení situace v této oblasti.  Dalším tématem, o které se zajímám, je [náhradní rodinná péče](https://www.piratiastarostove.cz/program/dostupne-a-efektivni-socialni-sluzby/).

### **Jaké je tvoje životní motto?**
> Nejsem člověk, který by se řídil nějakými citáty či motty, ale pokud bych měla vybrat jedno oblíbené, tak to je „Klidné moře nedělá zkušené námořníky“, které vystihuje moji odhodlanost jít přes překážky.

### **Které body z koaličního programu jsou ti nejbližší?**
> Celý program je vytvořený skvěle, přesně podle toho, co naše země v tuto chvíli potřebuje. Vyzdvihla bych především bod [Zasloužené peníze české kultuře](https://www.piratiastarostove.cz/program/zaslouzene-penize-ceske-kulture/), který obsahuje řešení financování a stabilizaci v našich kulturních institucích tak, aby byla dostupná pro všechny a aby i lidé pracující v tomto odvětví měli větší životní jistoty. Jako matku dvou dětí, žijící s rodinou na venkově, se mě dále týkají i body o změnách výuky na školách a [rozvoje venkova](https://www.piratiastarostove.cz/program/prosperujici-venkov-jako-misto-pro-zivot/). 

### **Jak by podle tvého názoru měla fungovat náhradní rodinná péče?**
> Podle mého názoru by bylo skvělé zjednodušit celý proces při zařazování žadatelů, ať už se jedná o adopci či pěstounství, dále je nutné zvýšit finanční podporu jak pěstounům, tak jejich podpůrným organizacím. V neposlední řadě je také nutné podpořit ohrožené rodiny tak, aby bylo možné předejít nutnosti předávání dětí do péče ústavů.

### **Jak bys chtěla podpořit města a obce v jejich kulturním rozkvětu a co by pro to měl udělat stát?**
> Kultura ve všech svých podobách je jedním z nejzasaženějších odvětví díky pandemii. Téměř roční stopka pro všechny kulturní akce postihla snad všechny občany naší země. Nyní je potřeba nastavit [pravidla pro rozdělování podpory](https://www.piratiastarostove.cz/program/zaslouzene-penize-ceske-kulture/) tak, aby byla co nejefektivnější a dosáhly na ní i menší subjekty tak, aby mohly být pořádány akce podle přání a potřeb občanů v regionech.  O takové nastavení se právě teď snažíme s kolegy ve Výboru pro památkovou péči, kulturu a cestovní ruch ve Středočeském kraji a věřím, že toto nastavení by bylo vhodné aplikovat i na státní úrovni.

### **Jaký máš názor na současnou podporu rodičů s malými dětmi a samoživitelů?**
> I přesto, že se mohou tyto dva modely diametrálně odlišovat, v obou dvou situacích bude jistě velká poptávka po místech ve [školkách a také po zkrácených úvazcích](https://www.piratiastarostove.cz/program/trh-prace-ktery-jde-naproti-lidem-i-trendum/).  Většina rodičů, ať už se jedná o úplnou rodinu nebo samorodiče, řeší především nemožnost návratu do pracovního procesu právě proto, že nemají kam umístit své dítě v pracovní době. I když spousta firem už tento celosvětový trend pomoci s návratem po založení rodiny následuje, je nutné ho podpořit i na státní úrovni.
