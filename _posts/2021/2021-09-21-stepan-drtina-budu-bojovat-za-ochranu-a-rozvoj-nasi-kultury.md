---
category: blog
layout: post
date: 2021-09-21
#published: false
tags: 
  - volby
  - poslanecká sněmovna
  - kultura
title: 'Štěpán Drtina: Budu bojovat za ochranu a rozvoj naší kultury!'
description: 'volby, poslanecká sněmovna, kultura'
author: Mediální odbor
authorId: stepan.drtina
image: posts/2021/2021-09-21-drtina.jpg
---

Kulturu tvrdě zasáhla opatření proti covidu-19. Financování kultury u nás navíc dlouhodobě neodpovídá vyspělým státům. Rozdělování dotací není srozumitelné a transparentní. Kultura je přitom nedílnou součástí demokratického státu a kulturního dědictví. Zásadně přispívá ke vzdělanosti, rozvoji občanské společnosti a v souvislosti s rozvojem kulturních a kreativních odvětví nabývá na významu její ekonomický potenciál. Společně s Ondřejem Chrástem budeme za ochranu a rozvoj naší kultury ve sněmovně bojovat!

### Co chceme?

* Navýšit podíl Ministerstva kultury ke státnímu rozpočtu na 1 % (bez nákladu na církve a církevní restituce)
* Navýšit zdroje na financování kultury po pandemii
* Rychlou a smysluplnou implementaci nové Strategie MKČR pro kulturní a kreativní průmysly.
* Transformovat příspěvkové organizace na Veřejné kulturní instituce
* Připravit paragrafové znění zákona o muzeích a galeriích
* Podpořit významné infrastrukturní projekty (nová budova Národní knihovny nebo Vltavské filharmonie)
* Podpora unikátní české sítě knihoven
* Zavést tzv. status umělce

### Co nám to přinese?

* Rozvoj vzdělanosti a občanské společnosti
* Podpora ekonomiky, zaměstnanosti, inovací a prezentace ČR v zahraničí
* Lepší nastavení odměňování pracovníků, větší svoboda řízení, rozvoj vícezdrojového financování nebo ochrana před přímým politickým vlivem jednotlivých kulturních institucí
* Určení jasných standardů služeb skutečných muzeí, jejich rozdělení dle jednotlivých typů a právní zakotvení jejich vzdělávací činnosti. Veřejnost tak bude moci očekávat určitou kvalitu jejich služeb a pro pedagogické pracovníky bude pak brána jejich návštěva s žáky jako přímá pedagogická činnost.
* Nastavení vhodných podmínek pro uměleckou tvorbu a přijetí opatření týkající se sociální, daňové a dalších oblastí, zaručujících umělcům sociální jistoty a zlepšení jejich profesního, sociálního a ekonomického postavení.
