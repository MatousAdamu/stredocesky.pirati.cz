---
category: blog
layout: post
date: 2021-09-15
#published: false
tags: 
  - volby
  - rozhovor
  - poslanecká sněmovna
  - cestovní ruch
title: 'Daniel Netušil: Udržitelný cestovní ruch je šancí k rozvoji všech regionů!'
description: 'volby, rozhovor, poslanecká sněmovna, cestovní ruch'
author: Mediální odbor
authorId: stepan.drtina
image: posts/2021/2021-09-15-netusil.jpg
---

**Daniel Netušil** je 29letý [pirátský kandidát do Poslanecké sněmovny ze 17. místa](https://www.piratiastarostove.cz/kandidati/ing-daniel-netusil/). Má zkušenosti z komunální politiky jako neuvolněný radní v Benešově a také jako středočeský krajský zastupitel. Vystudoval obor Řízení regionálních projektů na ČVUT a pracuje jako metodik projektového řízení na Generálním ředitelství Národního památkového ústavu.

### **Co tě motivovalo kandidovat v letošních volbách do poslanecké sněmovny?**
> Moje motivace je pořád stejná a to ve všech volbách. Když chceš věci měnit k lepšímu, musíš přiložit ruku k dílu.

### **Jaká témata bys jako poslanec prosazoval?**
> Jelikož jsem měl před krajskými volbami na starost program pro oblast cestovního ruchu, sportu a regionálního rozvoje, chtěl bych se těmto oblastem věnovat i na celostátní úrovni. Nikoho asi nepřekvapí, že bych se chtěl také zaobírat kulturou, ke které mám hodně blízko. 

### **Jaké je tvoje životní motto?**
> "Když nemůžeš, tak přidej."

### **Které body z koaličního programu ti jsou nejbližší?**
> Koaliční program je kvalitně zpracovaný odborníky a lidmi z praxe. Pokud bych ale měl vypíchnout nějaké body, kterým se věnuji na krajské a komunální úrovni, je to bod [Pohyb a sport pro všechny](https://www.piratiastarostove.cz/program/pohyb-a-sport-pro-vsechny/), který si klade za cíl rozdělovat prostředky určené na sport transparentně, přímo a přednostně na volnočasový sport dětí a mládeže. Dále je to bod [Vzkvétající regiony díky cestovnímu ruchu](https://www.piratiastarostove.cz/program/vzkvetajici-regiony-diky-cestovnimu-ruchu/). V České republice máme mnoho míst, které stojí za návštěvu, a my chceme připravit strategii, která bude cílit na zmírnění dopadů masové turistiky do méně exponovaných míst.  Udržitelný cestovní ruch je šancí k rozvoji všech regionů a my jí musíme využít. V neposlední řadě je to bod [Efektivní rozhodování blíže občanům](https://www.piratiastarostove.cz/program/efektivni-rozhodovani-blize-obcanum/).

### **Do jakého výboru PS by ses rád zapojil?**
> Měl bych zájem o členství ve výboru pro vědu, vzdělání, kulturu, mládež a tělovýchovu – přesněji do podvýboru pro sport, případně pro mládež a volnočasové aktivity nebo kulturu. Také bych chtěl být členem výboru pro veřejnou správu a regionální rozvoj, konkrétně podvýbor pro cestovní ruch. 

### **Přijde ti podpora kultury ze strany našeho státu dostatečná?**
> Podpora kultury ze strany státu by, podle mého názoru, [měla být vyšší, a to až na úrovni 1% státního rozpočtu](https://www.piratiastarostove.cz/program/zaslouzene-penize-ceske-kulture/). 

### **Jak bys mohl využít své dosavadní zkušenosti z Benešova, kde jsi radním?**
> Myslím si, že politik by měl být neustále spojený s realitou a životy lidí. To jako komunální politik jsem. Znám tedy reálné dopady rozhodnutí poslanců na obecní úroveň a na životy občanů.
