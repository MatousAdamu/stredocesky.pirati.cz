---
category: blog
layout: post
date: 2022-01-07
#published: false
tags: 
  - krajská politika
  - životní prostedí
  - tisková zpráva
title: 'Jana Skopalíková: Pomáháme obcím zajistit zdroje pitné vody!'
description: 'krajská politika, životní prostedí, tisková zpráva'
author: Mediální odbor
#authorId: lucie.chocholova
image: posts/2022/2022-01-07-jana.jpg
---

**Středočeský kraj je připraven se finančně spolupodílet na realizaci 9 strategických projektů, které mají důležitou úlohu pro zajištění dodávek pitné vody. Krajská Komise VODA – SUCHO navrhla spoluúčast kraje do výše 10 %, maximální částka byla zastropována na 10 milionů korun na 1 projekt.**

> „Pokrytí sítí vodovodů je ve Středočeském kraji 86 %, což je téměř o 10 % méně, než je celorepublikový průměr. Téměř 20 % obyvatel je odkázáno na individuální zdroje zásobování pitnou vodou, které jsou suchem nejvíce ohroženy. Naší snahou je proto pomáhat obcím a jejich obyvatelům tyto zásadní problémy řešit,“ uvádí k problematice nedostatku vody radní pro oblast životního prostředí a zemědělství [Jana Skopalíková](https://stredocesky.pirati.cz/lide/jana-skopalikova/).

Kraj vytipoval projekty z hlediska propojení vodárenských soustav, které mají důležitou úlohu při zajištění dodávky vody v případě krizových situací. Projekty v různých fázích připravenosti realizují jejich vlastníci a provozovatelé. Ve většině případů jsou či teprve budou řešeny a financovány individuálně nesystémovou dotací ze státního rozpočtu. Středočeský kraj nabízí, v případě jejich realizace až 10 % spoluúčast na jejich financování, maximálně však do výše 10 milionů korun na 1 projekt.

### Jedná se o následující projekty:
1) Rekonstrukce vodovodní shybky skupinového vodovodu KSKM u obce **Obříství**
2) Rekonstrukce přívodního zásobního řadu včetně modernizace a posílení kapacity čerpací stanice **Hostouň**
3) Propojení vodárenských systémů **Nymburka** a **Mladé Boleslavi**
4) Obnovení čerpání důlní vody na **Kladensku**
5) Posílení zásobování pitnou vodou oblasti **Škvorecka**
6) Rozšíření VDJ **Kopanina**
7) Úpravna vody Antonín v **Rakovníku**
8) Propojení skupinového vodovodu **Stebno – Jesenice – Rakovník**
9) Vodovodní přivaděč v koridoru dálnice **D3 - „etapa 0“**

Kraj se zabývá přípravou koncepčních materiálů řešících rozšíření vodárenských soustav a propojování vodárenských systémů. V současné době se nejintenzivněji zabývá zásobováním pitnou vodou v oblastech v okolí Prahy, kde dochází k výraznému nárůstu počtu obyvatel a stávající vodohospodářská infrastruktura je nedostatečná. Připravuje se také vodovodní přivaděč v koridoru dálnice D3.  Prostřednictvím Středočeského infrastrukturního fondu kraj rovněž přispívá na budování vodohospodářské infrastruktury v obcích.

Řešení problematiky sucha je jednou z krajských priorit. V roce 2021 byla zřízena **Komise VODA – SUCHO Středočeského kraje**, v jejímž rámci začala působit pracovní skupina „Vodohospodářská infrastruktura“, složená z odborníků v oblasti vodovodů a kanalizací. Ta se zabývá přípravou klíčových projektů ve Středočeském kraji.
