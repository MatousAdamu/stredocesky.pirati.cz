---
category: blog
layout: post
date: 2022-01-21
#published: false
tags: 
  - krajská politika
  - regionální rozvoj
  - doprava
  - tisková zpráva
title: 'Jiří Snížek: Nový železniční Koridor D204 uleví přetížené dopravě na Benešovsku!'
description: '  - krajská politika, regionální rozvoj, doprava, tisková zpráva'
author: Jan Macal
#authorId: lukas.kohout
image: posts/2021/2021-12-16-jirka.jpg
---

**Radní pro regionální rozvoj Jiří Snížek a místopředseda Výboru pro dopravu Jan Líčka podpořili výstavbu nového železničního Koridoru D204. Ten by měl ulehčit dopravě mezi Benešovem a Prahou, rozšířit trať o 3 nové zastávky a vlaky v novém úseky budou moct jezdit až 200 km/h.**

## Stávající trať je přetížená a populace regionu bude růst
Ačkoliv spoje mezi Benešovem a Prahou jezdí ve zhruba v půlhodinových intervalech, často se stává, že na některé cestující **už ve vlacích nezbývá místo**. Počet obyvatel v regionu bude navíc nadále růst. Podle prognózy Přírodovědecké fakulty UK **přibyde ve Středočeském kraji 900 tisíc obyvatel** do roku 2050. 

Osobní dopravě by podle návrhu Správy železnic měl ulevit Koridor D204. Ten bude součástí vysokorychlostní trati Praha - Brno - Břeclav. Nová trasa se napojí v Bystřici u Benešova a vzniknou na ní **tři nové zastávky**: ve Velkých Popovicích, v Nespekách a v lokalitě Lipany.

> “Vznikne úplně nová trať, kde budou vlaky jezdit rychleji, až 200 km/h. Nová trať pomůže Středočechům přímo v dotčených obcích, kde budou zastávky. A zároveň bude sloužit jako spádová zastávka pro okolní obce. Lidé přijedou autem na zastávku a dál už budou pokračovat rychlým vlakem do Prahy,” uvedl [Jiří Snížek](https://stredocesky.pirati.cz/lide/jiri-snizek/), náměstek hejtmanky Středočeského kraje a radní pro regionální rozvoj.

## Do jednání o nové trati zapojujeme veřejnost dotčených obcí
Nová železniční trasa je navržena tak, aby **neprotínala centra jednotlivých obcí** a v souladu s naším [programem](https://stredocesky.pirati.cz/komunalni-volby/program/2020-krajske/doprava/) co nejméně zasahovala do krajiny a života místních. Jiří Snížek uspořádal tři setkání s lidmi z obcí, které by měly být součástí koridoru. 

> "Cílem setkání je seznámit občany s plány na novou trať. Chceme jim také ukázat, jak do celého procesu mohou zasáhnout: kdy mohou podat připomínku, k čemu se mohou odvolat, kdy mohou jít na veřejné projednání," komentoval setkání s veřejností Snížek.

Projekt je fázi příprav a bude ho projednávat centrální **komise Ministerstva dopravy a na podzim také zastupitelstvo Středočeského kraje**. To bude hlasovat o aktualizaci zásad územního rozvoje, která by umožnila stavbu trati.

> "Pro oblast Benešova je to velká příležitost. Na dostavbu neslavné D3 čekáme velmi dlouho a lidé jsou z těch slibů už unavení. Toto je alternativa, jak se dostat do Prahy rychleji," doplnil zastupitel [Jan Lička](https://stredocesky.pirati.cz/lide/jan-licka/), místopředseda Výboru pro dopravu.

Cena Koridoru D204 se pohybuje kolem 40 miliard korun, hlavním investorem je Správa železnic. Výstavba by podle plánů mohla začít v roce 2035 a **první cestující by ji využili kolem roku 2040**.

<iframe width="100%" height="403" src="https://light.polar.cz/videa/prahatv/zpravy/publikovano/2022/01/13/k02386_kraj_chysta_stavbu_noveho_zeleznicniho_koridoru_lq.mp4" frameborder="0"></iframe>
